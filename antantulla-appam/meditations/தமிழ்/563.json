{"uniqueid":"","date":"","title":"விசுவாச ஜெபம்!","key_verse":"41_11:24","memory_verse":{"label":"இன்றைய அப்பம்","text":"“நீங்கள் ஜெபம்பண்ணும்போது, எவைகளைக் கேட்டுக்கொள்வீர்களோ, அவைகளைப் பெற்றுக்கொள்வோம் என்று விசுவாசியுங்கள். அப்பொழுது அவைகள் உங்களுக்கு உண்டாகும் என்று சொல்லுகிறேன்” (மாற். 11:24)."},"devotion":{"label":"தியானம்","text":"இயேசு, இந்த பூமியிலிருந்தபோது, அநேக அற்புதங்களை நிகழ்த்தினார். அதற்கு அவருக்குள் இருந்த வல்லமை முக்கியமான காரணமாயிருந்தபோதிலும்கூட, அவரோ, அவர்களது விசுவாசத்தையே வலியுறுத்திப் பேசினார். இயேசு சொன்னார், “நீங்கள் விசுவாசமுள்ளவர்களாய் ஜெபத்திலே எவைகளைக் கேட்பீர்களோ அவைகளையெல்லாம் பெறுவீர்கள்” (மத். 21:22).\r\n\r\nஅதற்கு உதாரணமாக, மலையையும், காட்டத்திமரத்தையும்குறித்து, கர்த்தர் ஒரு உவமையைச் சொன்னார். “எவனாகிலும் இந்த மலையைப் பார்த்து: நீ பெயர்ந்து, சமுத்திரத்திலே தள்ளுண்டு போ என்று சொல்லி, தான் சொன்னபடியே நடக்கும் என்று தன் இருதயத்தில் சந்தேகப்படாமல் விசுவாசித்தால், அவன் சொன்னபடியே ஆகும் என்று மெய்யாகவே உங்களுக்குச் சொல்லுகிறேன் என்றார்” (மாற். 11:23).\r\n\r\n“கடுகுவிதையளவு விசுவாசம் உங்களுக்கு உண்டாயிருந்தால், நீங்கள் இந்தக் காட்டத்திமரத்தை நோக்கி: நீ வேரோடே பிடுங்குண்டு கடலிலே நடப்படுவாயாக என்று சொல்ல, அது உங்களுக்குக் கீழ்ப்படியும்” (லூக். 17:6). விசுவாசமுள்ள ஜெபம் எல்லாவற்றையும் உங்களுக்கு பெற்றுத்தரும். தடைகளையெல்லாம் தகர்த்துவிடும். மலைகளைப்போல உள்ள பிரச்சனைகளையும், காணப்படாமற்போகும்படிச் செய்யும். மனுஷனால் கூடாதது தேவனால் கூடும். “விசுவாசிக்கிறவனுக்கு எல்லாம் கூடும்” (மாற். 9:23). “நம்முடைய விசுவாசமே உலகத்தை ஜெயிக்கிற ஜெயம்” (1 யோவா. 5:4). உங்களுடைய ஜெபத்தைக் கர்த்தர் கேட்டு பதிலளிப்பார் என்கிற விசுவாசம் உங்களுக்குத் தேவை.\r\n\r\nகர்த்தர் நூற்றுக்கதிபதியைப் பார்த்தார். “நீ விசுவாசித்தபடியே உனக்கு ஆகக்கடவது என்றார். அந்த நாழிகையிலே அவன் வேலைக்காரன் சொஸ்தமானான்” (மத். 8:13) பெரும்பாடுள்ள ஸ்திரீயைப் பார்த்து, “மகளே, திடன்கொள். உன் விசுவாசம் உன்னை இரட்சித்தது என்றார். அந்நேரம்முதல் அந்த ஸ்திரீ சொஸ்தமானாள்” (மத். 9:22).\r\n\r\nஒரு முறை இரண்டு குருடர்கள் அவரிடத்தில் வந்தார்கள். இயேசு அவர்களை நோக்கி, “இதைச் செய்ய எனக்கு வல்லமை உண்டென்று விசுவாசிக்கிறீர்களா என்று கேட்டார். அதற்கு அவர்கள்: ஆம் விசுவாசிக்கிறோம், ஆண்டவரே! என்றார்கள். அப்பொழுது அவர்களுடைய கண்களை அவர் தொட்டு, உங்கள் விசுவாசத்தின்படி உங்களுக்கு ஆகக்கடவது என்றார்” (மத். 9:28,29).\r\n\r\nஒரு கானானிய ஸ்திரீ தன்னுடைய மகளைக் கர்த்தர் குணமாக்கவேண்டுமென்று அவரிடத்தில் வந்தபோது, இயேசு அவளை நோக்கி, “ஸ்திரீயே, உன் விசுவாசம் பெரிது. நீ விரும்புகிறபடி உனக்கு ஆகக்கடவது என்றார்” (மத். 15:28). நீங்கள் கர்த்தரிடத்தில் எதைக் கேட்டாலும் சந்தேகப்படாமல், மன உறுதியோடே கேளுங்கள். விசுவாசத்தோடே கேளுங்கள்.\r\n\r\nதேவபிள்ளைகளே, நீங்கள் விசுவாசத்திலே நிரம்பியிருங்கள். வாக்குத்தத்த வசனங்களை விசுவாசத்தோடு அறிக்கையிடுங்கள். மனதுருக்கமுள்ள கர்த்தர் உங்களுடைய விசுவாசத்தை கனம்பண்ணி, உங்களுக்கு அற்புதம் செய்வார். விசுவாசத்திலே வளருங்கள். விசுவாசத்திலே பெலன்கொள்ளுங்கள்."},"conclusion":{"label":"நினைவிற்கு","text":["நினைவிற்கு:- “இயேசு தேவனுடைய குமாரனாகிய கிறிஸ்து என்று நீங்கள் விசுவாசிக்கும்படியாகவும், விசுவாசித்து அவருடைய நாமத்தினாலே நித்தியஜீவனை அடையும்படியாகவும், இவைகள் எழுதப்பட்டிருக்கிறது” (யோவா. 20:31)."]},"author":{"label":"ஆசிரியர்","author":"சாம் ஜெபத்துரை"}}