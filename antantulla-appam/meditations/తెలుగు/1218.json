{"uniqueid":"20251026085448_a68aeb1f","date":"2023-01-12","title":"ఏమి చెల్లించెదను!","key_verse":"19_116:12","memory_verse":{"label":"అనుదిన ధ్యానములు","text":"\"యెహోవా నాకు చేసిన ఉపకారములన్నిటికి, నేనాయనకేమి చెల్లించుదును?\"(కీర్తన. 116:12)"},"devotion":{"label":"ధ్యానములు","text":"కృతజ్ఞతగల అంతరంగము ప్రభువును ఆనందింపచేయును. ప్రభువు చేసిన సమస్త మేలులను తలంచి హృదయాంతరంగము నుండి ఆయనను స్తోత్రించునప్పుడు, ప్రభువు ఇంకను అనేక ఆశీర్వాదములను మీపై కుమ్మరించును.\r\n\r\nజీవితమునందు అట్టడుగు దిగువ స్థితినుండి, మిక్కిలి ఉన్నతమైన స్థితికి హెచ్చింపబడినవాని చరిత్రయే దావీదు చరిత్ర. గొర్రెలను కాస్తున్న ఆయనను ఇశ్రాయేలీయులయందు బహు గొప్ప రాజుగా ప్రభువు హెచ్చించెను. కష్టతరములైన పరిస్థితులన్నిటను ప్రభువు దావీదునకు తోడైయుండెను. దావీదునకు సహాయము చేసెను. గొప్పచేసెను.\r\n\r\nదావీదు అట్టి ఉపకారములన్నిటిని కృతజ్ఞతతో జ్ఞాపకము చేసుకొనెను. ఇశ్రాయేలు ప్రజలవద్ద, \"మనము దీనదశలోనున్నప్పుడు ఆయన మనలను జ్ఞాపకము చేసికొనెను స్తుతించుడి; ఆయన కృప నిరంతరముండును\"(కీర్తన.136:23) అని ప్రకటించుటను చూడుడి! అంతమాత్రమే కాదు, కృతజ్ఞతాపూర్వకముగా ఆయన ప్రభువు వద్ద మూడు అంశములను నెరవేర్చుటకు తీర్మానించెను.\r\n\r\nబైబిలు గ్రంథము చెప్పుచున్నది: \"నీ రాబడి అంతటిలో ప్రథమఫలమును నీ ఆస్తిలో భాగమును ఇచ్చి యెహోవాను ఘనపరచుము.\r\n\r\nఅప్పుడు నీ కొట్లలో ధాన్యము సమృద్ధిగా నుండును నీ గానుగులలోనుండి క్రొత్త ద్రాక్షారసము పైకి పొరలి పారును\"(సామెత.3:9,10). దేవుని బిడ్డలారా, ప్రభువు చేసిన ఉపకారములను మీరు మరువక కృతజ్ఞతతో, స్తోత్రమును చెల్లించినట్లయితే, ప్రభువు మిమ్ములను అత్యధికముగా ఆశీర్వదించును."},"conclusion":{"label":"నేటి ధ్యానమునకై","text":["నేటి ధ్యానమునకై: \"మీరు సర్వసమృద్ధిగలవారై ఉత్తమమైన ప్రతికార్యము చేయుటకు దేవుడు మీయెడల సమస్త విధములైన కృపను విస్తరింపచేయగలడు'(2 కొరింథీ.9:8)."]},"author":{"label":"రచయిత","author":"సామ్ జెబాదురై"}}