{"uniqueid":"20251026072355_105b04bb","date":"2025-09-25","title":"మూడు విరాళములు","key_verse":"19_18:35","memory_verse":{"label":"అనుదిన ధ్యానములు","text":"\"నీ రక్షణ కేడెమును నీవు నాకందించుచున్నావు; నీ కుడిచెయ్యి నన్ను ఆదుకొనెను; నీ (సాత్వికము) ధయ నన్ను గొప్పచేసెను\" (కీర్తనలు. 18:35)."},"devotion":{"label":"ధ్యానములు","text":"ఈ వచనమునందు \"నీ\" అను మాట మూడుసార్లు చోటుచేసుకుని ఉండుటను చూచుచున్నాము. ప్రభువు మనకు ఇచ్చుచున్న అమోఘమైన మూడు ఈవులను ఈ వచనము తెలియపరుచుచున్నది. 1. ప్రభువు యొక్క కేడము, 2. ప్రభువు యొక్క కుడి చెయ్యి, 3. ప్రభువు యొక్క ధయ అనేటువంటివే అట్టి మూడు ఈవులు.\r\n\r\nసాతాను మీపై అగ్ని బాణములను వేయిచున్నప్పుడు, దుష్ఠలైన మనుష్యులు చిల్లంగి తనములను పంపుచున్నప్పుడు ప్రభువు మనలను కాపాడుచున్న కేడముగాను, రక్షించున్న కేడముగాను ఉన్నాడు. అంత మాత్రమే కాదు, విశ్వాసము కూడాను ఒక కీడమైయున్నది. \"ఇవన్నియుగాక విశ్వాసమను డాలును పట్టుకున్నవారై నిలిచియుండుడి\" అని అపో. పౌలు వ్రాయుచున్నాడు. (ఎఫేసి. 6:16).\r\n\r\nక్రీస్తు మీకు కేడమైనవాడు. మనపై రావలసిన ఉగ్రతను యేసు తనపై మోసుకొనెను. మీకు తిన్నగా వచ్చుచున్న బాణములన్నిటిని ఆయనే అడ్డగించి నిలిపివేయుచున్నాడు. \"వేటకాని ఉరిలోనుండి ఆయన నిన్ను విడిపించును, నాశనకరమైన తెగులు రాకుండ నిన్ను రక్షించును. ఆయన తన రెక్కలతో నిన్ను కప్పును. ఆయన రెక్కల క్రింద నీకు ఆశ్రయము కలుగును; ఆయన సత్యము, కేడెమును డాలునైయున్నది\" (కీర్తనలు. 91:3,4).\r\n\r\nమోషే మరణించు దినము వచ్చినప్పుడు ఇశ్రాయేలు జనులను ఆయన ప్రభువు యొక్క బలమైన హస్తమునకు అప్పగించెను. దేవుని యొక్క హస్తములు కృషించిపోని బలమైన హస్తములు. మీ పాదములకు రాయి తగలకుండా కాపాడు హస్తములు (లూకా. 4:11). ముదిమి వచ్చువరకు మిమ్ములను ఎత్తికొను బలమైన హస్తములు. (యెషయా. 46:4).\r\n\r\nదేవుని బిడ్డలారా, ప్రభువు యొక్క ధయను ఆశ్రయించుడి. అట్టి ధయ నిశ్చయముగానే మిమ్ములను హెచ్చించి గొప్ప చేయును."},"conclusion":{"label":"నేటి ధ్యానమునకై","text":["నేటి ధ్యానమునకై: \"ఆయన ధయ ఎంత గొప్పది? ఆయన సొగసు ఎంత గొప్పది? ధాన్యముచేత యౌవనులును, క్రొత్త ద్రాక్షారసముచేత యౌవన స్త్రీలును వృద్ధి నొందుదురు\" (జెకర్యా. 9:17)."]},"author":{"label":"రచయిత","author":"సామ్ జెబాదురై"}}