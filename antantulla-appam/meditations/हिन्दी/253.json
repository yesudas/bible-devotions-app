{"uniqueid":"20251026132636_db7ec9a5","date":"2024-10-26","title":"यूहन्ना बपतिस्मा देने वाला।","key_verse":"42_1:13","memory_verse":{"label":"दिन का वचन","text":"\"परन्तु स्वर्गदूत ने उस से कहा, हे जकरयाह, भयभीत न हो क्योंकि तेरी प्रार्थना सुन ली गई है और तेरी पत्नी इलीशिबा से तेरे लिये एक पुत्र उत्पन्न होगा, और तू उसका नाम यूहन्ना रखना.\" (लूका 1:13)"},"devotion":{"label":"वचन पर मनन","text":"यूहन्ना बपतिष्मा देने वाला उन लोगों की पंक्ति में सातवें हैं, जिनका नाम परमेश्वर ने उनके जन्म से पहले ही रख दिया था. हम पवित्र शास्त्र में चार व्यक्तियों के बारे में पढ़ते हैं, जिनका नाम 'यूहन्ना' है. पहला है यूहन्ना – प्रभु यीशु का शिष्य और प्रेरित. दूसरा है यूहन्ना जिसका उपनाम मरकुस था (प्रेरितों के काम 12:25). तीसरा है यूहन्ना, जो महायाजक हन्ना के परिवार से था (प्रेरितों के काम 4:6).\r\n\r\nपरन्तु आज के वचन में जिस यूहन्ना का उल्लेख किया गया है, वही है जिसने प्रभु यीशु को बपतिस्मा दिया था. उसके पिता जकर्याह और माता इलीशिबा एक धर्मी थे.\r\n\r\nइस यहुना के जन्म की भविष्यवाणी एक स्वर्गदूत ने की थी. उसने जन्म से ही नाज़ीर की शपथ ली थी. जब वह बड़ा हुआ, तो वह प्रभु की उपस्थिति में जंगल में अकेला रहा. तब परमेश्वर का वचन उसके पास आया. यह यूहन्ना बपतिस्मा देनेवाला एक शक्तिशाली व्यक्ति था जिसने एक असाधारण जीवन जिया; और उसका हृदय निरंतर जागृति की आग से जलता रहा.\r\n\r\nइसलिए, यूहन्ना बपतिस्मा देनेवाले के बारे में, प्रभु यीशु ने गवाही दी और कहा, \"वह जलता हुआ और चमकता हुआ दीपक था\". दुनिया पाप और अधर्म की ओर भाग रही है; और आपको इस पापी दुनिया में प्रभु के लिए जलने और चमकने के लिए उतना ही कठिन प्रयास करना चाहिए. परमेश्वर की आत्मा, जो आपके भीतर निवास करती है, आपके लिए इसके लिए बहुत उत्साही है.\r\n\r\nयूहन्ना बपतिस्मा देनेवाले की विशिष्टता यह है कि वह अपनी बुलाहट को जानता था और उसमें दृढ़ रहा. हम नहीं पढ़ते कि उसने महान चिह्न और चमत्कार किए. उसने कभी बाइबल की कोई पुस्तक नहीं लिखी; या यहाँ तक कि कोई पत्र भी नहीं लिखा. न ही उसने ऐसे उपदेश दिए जो लोगों को आकर्षित करते हों.\r\n\r\nलेकिन लोग जहाँ कहीं भी थे, वहाँ उमड़ पड़ते थे. उन्होंने उसके वचन सुने, और अपने दिलों में दृढ़ निश्चयी हुए.\r\n\r\nयूहन्ना बपतिस्मा देनेवाले को जो बुलावा दिया गया था, वह केवल यही था: कि वह पश्चाताप के बारे में प्रचार करे; और लोगों को उनके पापों की क्षमा के लिए बपतिस्मा दे. और वह उस बुलावे में दृढ़ रहा. यहाँ तक कि प्रभु यीशु मसीह को भी उसने बपतिस्मा दिया था.\r\n\r\nआपको हमेशा अपने बुलावे की पुष्टि करनी चाहिए. पता लगाएँ कि आपकी प्रतिभाएँ क्या हैं और प्रभु ने आपको कौन से आध्यात्मिक उपहार दिए हैं. तभी आप प्रभु की सेवा कर सकते हैं. इसी वजह से उसे प्रभु से यह गवाही मिली थी कि “मैं तुमसे सच कहता हूँ, कि स्त्रियों से जन्मे लोगों में से यूहन्ना बपतिस्मा देनेवाले से बड़ा कोई नहीं हुआ”.\r\n\r\nपरमेश्वर के प्रिय लोगो, अपने जीवन के लिए परमेश्वर के बुलावे में दृढ़ रहे. अपने दिलों में दृढ़ निश्चय करे कि आप प्रभु से और केवल उसी से प्रेम करेगे."},"conclusion":{"label":"मनन के लिए पद","text":["मनन के लिए: “जिस के आने से पहिले यूहन्ना ने सब इस्त्राएलियों को मन फिराव के बपतिस्मा का प्रचार किया.\" (प्रेरितों 13:24)"]},"author":{"label":"लेखकलेखक का नाम","author":"सैम जेबादुरई"}}