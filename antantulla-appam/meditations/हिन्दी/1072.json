{"uniqueid":"20251026142644_71a60d1a","date":"2022-04-22","title":"यहोवा के गीत गाकर उसकी उपासना करे।","key_verse":"19_96:2","memory_verse":{"label":"दिन का वचन","text":"“यहोवा के लिये गाओ, उसके नाम को धन्य कहो; दिन दिन उसके किए हुए उद्धार का शुभ समाचार सुनाते रहो।\" (भजन संहिता 96:2)"},"devotion":{"label":"वचन पर मनन","text":"हमारा ईश्वर अकेला है जो सभी प्रशंसा और उपासना के योग्य है। वही है जिसने हमे प्रेम से पैदा किया, वह आपकी तलाश में आया और वह आपसे असीम प्रेम करता है। जब आप उसकी स्तुति करते हैं, उसकी आराधना करते हैं और अपने गीतों के साथ उसके नाम को महिमा देते हैं, तो उसकी उपस्थिति और उसकी महिमा आपके बीच में उतरती है।\r\n\r\nलूसिफर, जो एक समय प्रभु का आराधक था, लेकिन वह खुद के लिए आराधना की तलाश करने लगा। इसलिए, उसे स्वर्ग से निकाल दिया गया और शैतान में बदल गया। और आज भी, वह कामुक संगीत बनाता है जो युवा पुरुषों और महिलाओं को आकर्षित करता है।\r\n\r\nहमारे समाज के युवा नए गीतों के प्रति इतने आकर्षित होते हैं और सिनेमा के संगीतकारों का आँख बंद करके अनुसरण करते हैं। वे सिनेमाँ के संगीतकारों के संगीत समारोहों के लिए बड़ी संख्या में इकट्ठा होते हैं और जोर से चिल्लाते हैं, और उन घटिया गीतों पर अश्लील नृत्य करते हैं। जारी किए गए कई संगीत एल्बम, अशुद्ध आत्माओं को आमंत्रित करते हैं और शैतान का सम्मान करते हैं। समाज ऐसे घिनौने कार्यक्रमों की चपेट में है। उन्होंने परमेश्वर की उपेक्षा की है और उसे त्याग दिया है जिसने उन्हें बनाया है और जो उन्हें बहुत प्यार करता है। उन्हें इस बात का एहसास नहीं है कि वह शाश्वत न्यायी होगा और उन्हें अंततः उसके न्याय के सामने खड़ा होना होगा। पवित्रशास्त्र कहता है: \"कि सब का न्याय करे, और सब भक्तिहीनों को उन के अभक्ति के सब कामों के विषय में, जो उन्होंने भक्तिहीन होकर किये हैं, और उन सब कठोर बातों के विषय में जो भक्तिहीन पापियों ने उसके विरोध में कही हैं, दोषी ठहराए।\" (यहूदा 1:15)।\r\n\r\nइसलिए, परमेश्वर के लोगो, हम जो अंत के दिनों में रहते है, उसकी स्तुति करे, उसकी आराधना करे और उसके नाम को महिमा देते हुये प्रभु के दिन के लिए तैयार हो जाये। हर सुबह, अपने मनन के समय में आपको ऐसे गीत गाना चाहिए और प्रभु में आनन्दित होना चाहिए।\r\n\r\nपिछले वर्षों की कुछ धुनें इतनी अर्थपूर्ण हैं – क्योंकि वे प्रभु के प्रियतम के ईसाई अनुभव से बनी हैं। वे निश्चय ही आपके हृदयों में परमेश्वर की महिमा लाएंगे। परमेश्वर ने इतने प्रतिभाशाली संगीतकारों और गीतकारों को खड़ा किया है, और हजारों स्तुति गीतों को प्रेरित किया है। और मैं उस अनुग्रह के लिए प्रभु को धन्यवाद देता हूं। परमेश्वर के लोगो, आप भी अपने गीतों से उसकी स्तुति करते हैं। और दूसरों को यहोवा के दिन के लिये तैयार करने के लिये आगे बढे।"},"conclusion":{"label":"मनन के लिए पद","text":["मनन के लिए: “और यहोवा के छुड़ाए हुए लोग लौटकर जयजयकार करते हुए सिय्योन में आएंगे; और उनके सिर पर सदा का आनन्द होगा; वे हर्ष और आनन्द पाएंगे और शोक और लम्बी सांस का लेना जाता रहेगा॥\" (यशायाह 35:10)।"]},"author":{"label":"लेखकलेखक का नाम","author":"सैम जेबादुरई"}}