{"uniqueid":"20251026131520_1058bec2","date":"2025-04-16","title":"मैं तुम्हारे साथ हूँ।","key_verse":"23_41:10","memory_verse":{"label":"दिन का वचन","text":"“मत डर, क्योंकि मैं तेरे संग हूं, इधर उधर मत ताक, क्योंकि मैं तेरा परमेश्वर हूं; मैं तुझे दृढ़ करूंगा और तेरी सहायता करूंगा, अपने धर्ममय दाहिने हाथ से मैं तुझे सम्हाले रहूंगा॥” (यशायाह 41:10)"},"devotion":{"label":"वचन पर मनन","text":"यशायाह का यह शक्तिशाली वादा आज भी सांत्वना का स्रोत है. यह हमें प्रभु पर पूरी तरह भरोसा करने की याद दिलाता है, यह जानते हुए कि वह हमें कभी नहीं छोड़ेगा.\r\n\r\nअकेलापन कई परिवारों के लिए एक बहुत बड़ी समस्या है. परिवार अलग हो जाते हैं—माता-पिता बच्चों से, पति पत्नियों से, काम या जीवन की परिस्थितियों के कारण. अनाथ बच्चे प्यार के लिए तरसते हैं, अपने माता-पिता को खोने का खालीपन महसूस करते हैं.\r\n\r\nकुछ ऐसे भी हैं, जो लोगों के बीच रहते हैं, फिर भी उन्हें लगता है कि उनसे कोई प्यार नहीं करता. वे शेर की मांद में दानिय्येल की तरह अकेले महसूस कर सकते हैं, यहाँ तक कि जब वे रिश्तेदारों और दोस्तों के बीच रहते हैं, तो भी प्यार के लिए तरसते हैं.\r\n\r\nलेकिन सच्चाई यह है: आप कभी अकेले नहीं होते! परमेस्वर की उपस्थिति अचूक है. जब भी हमारा दिल अभिभूत होता है, तो परमेश्वर हमें हमसे भी ऊँची चट्टान पर चढ़ा देता है (भजन 61:2).\r\n\r\nवह हमें कभी न छोड़ने और न त्यागने का वादा करता है (इब्रानियों 13:5). वह अपने लोगो पर दया करता है जैसे एक पिता अपने बच्चों से प्यार करता है (भजन 103:13). जब याकूब एसाव से भाग गया, तो वह अकेला और डरा हुआ महसूस कर रहा था. लेकिन मार्ग में, परमेश्वर ने उसे स्वर्ग तक पहुँचने वाली एक सीढ़ी का दर्शन दिया, जिसमें स्वर्गदूत चढ़ते और उतरते थे (उत्पत्ति 28:12). उस दर्शन ने याकूब के डर को पूरी तरह से दूर कर दिया क्योंकि परमेश्वर सीढ़ी के ऊपर खड़ा था और उससे बात कर रहा था!\r\n\r\nपरमेश्वर हमें आश्वासन देता है: \"देख, मैं ने तेरा चित्र हथेलियों पर खोदकर बनाया है; तेरी शहरपनाह सदैव मेरी दृष्टि के साम्हने बनी रहती है.\" (यशायाह 49:16)\r\n\r\nपरमेश्वर के प्यारे लोगो, आप कभी अकेले नहीं हो—परमेश्वर हमेशा आपके साथ है! आप जहाँ भी जाए, उसकी उपस्थिति आपको घेरे रहती है. उस पर भरोसा रखे और उसकी शांति में चले!"},"conclusion":{"label":"मनन के लिए पद","text":["मनन के लिए : “चाहे मैं घोर अन्धकार से भरी हुई तराई में होकर चलूं, तौभी हानि से न डरूंगा, क्योंकि तू मेरे साथ रहता है; तेरे सोंटे और तेरी लाठी से मुझे शान्ति मिलती है॥” (भजन 23:4)"]},"author":{"label":"लेखकलेखक का नाम","author":"सैम जेबादुरई"}}