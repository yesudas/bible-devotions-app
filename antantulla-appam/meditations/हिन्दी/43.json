{"uniqueid":"20251026131023_105b0497","date":"2025-09-10","title":"परमेश्वर की उपस्थिति।","key_verse":"55_1:10","memory_verse":{"label":"दिन का वचन","text":"“पर अब हमारे उद्धारकर्ता मसीह यीशु के प्रगट होने के द्वारा प्रकाश हुआ, जिस ने मृत्यु का नाश किया, और जीवन और अमरता को उस सुसमाचार के द्वारा प्रकाशमान कर दिया.” (2 तीमुथियुस 1:10)"},"devotion":{"label":"वचन पर मनन","text":"परमेश्वर की उपस्थिति आपको मधुरता, अनुग्रह और महिमा से घेरे रहे! इस पृथ्वी पर प्रभु ने हमें जितने भी आशीष दिए हैं, उनमें उनकी स्थायी उपस्थिति सबसे बड़ा सौभाग्य है.\r\n\r\nईश्वरीय उपस्थिति में आनंद और शक्ति है. जिस क्षण हम उनकी उपस्थिति का एहसास करते हैं, हम इस विश्वास और भरोसे से भर जाते हैं कि परमेस्वर सचमुच हमारे साथ हैं.\r\n\r\nपवित्रशास्त्र में, परमेश्वर हमें अपनी उपस्थिति का वादा करते हैं: “मैं तुम्हें कभी नहीं छोड़ूँगा और न ही त्यागूँगा.” यह एक अनमोल वादा है जो हमें आश्वस्त करता है कि वह जीवन के हर दौर और परिस्थिति में हमारे साथ रहेंगे.\r\n\r\nचाहे आप कितनी भी चुनौतियों या संघर्षों का सामना करें, प्रभु ने अपनी निरंतर उपस्थिति की गारंटी दी है. वह घोषणा करता है: “जब तू जल में हो कर जाए, मैं तेरे संग संग रहूंगा और जब तू नदियों में हो कर चले, तब वे तुझे न डुबा सकेंगी; जब तू आग में चले तब तुझे आंच न लगेगी, और उसकी लौ तुझे न जला सकेगी.” (यशायाह 43:2)\r\n\r\nयीशु ने यह भी कहा, “क्योंकि जहाँ दो या तीन मेरे नाम पर इकट्ठे होते हैं, वहाँ मैं उनके साथ होता हूँ.” (मत्ती 18:20) जी हाँ, भले ही हमें इसका एहसास न हो, वह हमारे ठीक बगल में खड़ा है. “कि वे परमेश्वर को ढूंढ़ें, कदाचित उसे टटोल कर पा जाएं तौभी वह हम में से किसी से दूर नहीं!” (प्रेरितों 17:27)\r\n\r\nहमें इस बात पर संदेह करने की ज़रूरत नहीं है कि भविष्य में परमेश्वर की उपस्थिति हमारे साथ रहेगी या नहीं. उसने स्पष्ट रूप से वादा किया है: “निश्चय मैं जगत के अन्त तक सदैव तुम्हारे संग हूँ.” (मत्ती 28:20)\r\n\r\nबहुत से लोग प्रभु की उपस्थिति की खोज नहीं करते. वे न तो इसकी इच्छा रखते हैं और न ही इसके साथ आने वाले आशीष को समझते हैं. जब हम उसकी उपस्थिति को नज़रअंदाज़ करते हैं या हल्के में लेते हैं, तब भी परमेश्वर हमारे साथ रहने के लिए तरसता है—क्योंकि वह प्रेममय और दयालु है.\r\n\r\nयीशु कहते हैं: \"देख, मैं द्वार पर खड़ा हुआ खटखटाता हूं; यदि कोई मेरा शब्द सुन कर द्वार खोलेगा, तो मैं उसके पास भीतर आ कर उसके साथ भोजन करूंगा, और वह मेरे साथ.\" (प्रकाशितवाक्य 3:20)\r\n\r\nपरमेश्वर के प्रिय लोगो, वह द्वार पर है, और आपके साथ रहने के लिए आपको आवाज लगा रहा है."},"conclusion":{"label":"मनन के लिए पद","text":["मनन के लिए पद: \"और उस धन्य आशा की अर्थात अपने महान परमेश्वर और उद्धारकर्ता यीशु मसीह की महिमा के प्रगट होने की बाट जोहते रहें.\" (तीतुस 2:13)"]},"author":{"label":"लेखकलेखक का नाम","author":"सैम जेबादुरई"}}