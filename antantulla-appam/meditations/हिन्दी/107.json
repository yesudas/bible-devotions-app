{"uniqueid":"20251026131533_1058bec0","date":"2025-04-14","title":"बहुतायत की आशीष।","key_verse":"50_4:19","memory_verse":{"label":"दिन का वचन","text":"“और मेरा परमेश्वर भी अपने उस धन के अनुसार जो महिमा सहित मसीह यीशु में है तुम्हारी हर एक घटी को पूरी करेगा.” (फिलिप्पियों 4:19)"},"devotion":{"label":"वचन पर मनन","text":"प्रेरित पौलुस ने परमेश्वर के लोगों की ज़रूरतों को देखते हुए, गहरे प्यार से लिखा और उन्हें बहुतायत की आशीष का मार्ग दिखाया. वह कहता है, ‘और मेरा परमेश्वर भी अपने उस धन के अनुसार जो महिमा सहित मसीह यीशु में है तुम्हारी हर एक घटी को पूरी करेगा. प्रभु, जो हमारी  ज़रूरतों को देखता है, कभी भी निष्क्रिय नहीं रहेगा. वह हमारी सभी ज़रूरतों को पूरा करेगा और अपने धन के अनुसार हमे आशीष देगा!’\r\n\r\nजब हम मसीह के पास आते हैं:\r\n\r\nपवित्रशास्त्र कहता है, “अब जो ऐसा सामर्थी है, कि हमारी बिनती और समझ से कहीं अधिक काम कर सकता है, उस सामर्थ के अनुसार जो हम में कार्य करता है,” (इफिसियों 3:20). हम जिस धन की कल्पना कर सकते हैं वह बहुत छोटा है, लेकिन मसीह में धन की कोई सीमा नहीं है!\r\n\r\nसारा चाँदी और सोना उसका है. धरती और उसकी परिपूर्णता उसकी है. वह अपने लोगो को आशीष देने में प्रसन्न होता है. और वह स्वर्ग में हमारा शाश्वत पिता है.\r\n\r\nकाना में विवाह के समय, जब दाखरस की कमी थी, तो यीशु ने बड़े मटकों को पानी से भरने की आज्ञा दिया और उसे उत्तम दाखरस में बदल दिया. उसका प्रावधान हमेशा प्रचुर मात्रा में है!\r\n\r\nराजा दाऊद ने खुशी से घोषणा की: \"मेरा प्याला उमड़ रहा है.\" (भजन 23:5). परमेश्वर हमारे प्याले को केवल आंशिक रूप से नहीं भरता है – वह तब तक उंडेलता है जब तक कि वह भर न जाए! लेकिन आशीष की इस परिपूर्णता को प्राप्त करने के लिए, हमें उसके दिव्य सिद्धांत का पालन करना चाहिए: \"दिया करो, तो तुम्हें भी दिया जाएगा: लोग पूरा नाप दबा दबाकर और हिला हिलाकर और उभरता हुआ तुम्हारी गोद में डालेंगे, क्योंकि जिस नाप से तुम नापते हो, उसी से तुम्हारे लिये भी नापा जाएगा॥\" (लूका 6:38)\r\n\r\nक्या आप अपनी ज़रूरतों को पूरा करने के लिए उस पर भरोसा करते हैं? विश्वास के साथ आगे बड़े, और आप देखेगे कि उसकी भरपूर आशीषें आपके जीवन में बह रही हैं!"},"conclusion":{"label":"मनन के लिए पद","text":["मनन के लिए: “सारे दशमांश भण्डार में ले आओ कि मेरे भवन में भोजनवस्तु रहे; और सेनाओं का यहोवा यह कहता है, कि ऐसा कर के मुझे परखो कि मैं आकाश के झरोखे तुम्हारे लिये खोल कर तुम्हारे ऊपर अपरम्पार आशीष की वर्षा करता हूं कि नहीं.” (मलाकी 3:10)"]},"author":{"label":"लेखकलेखक का नाम","author":"सैम जेबादुरई"}}