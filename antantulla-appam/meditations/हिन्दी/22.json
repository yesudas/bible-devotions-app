{"uniqueid":"20251026130846_106504a4","date":"2025-10-02","title":"हनोक।","key_verse":"1_5:24","memory_verse":{"label":"दिन का वचन","text":"\"और हनोक परमेश्वर के साथ साथ चलता था; फिर वह लोप हो गया क्योंकि परमेश्वर ने उसे उठा लिया.\" (उत्पत्ति 5:24)."},"devotion":{"label":"वचन पर मनन","text":"आज हम हनोक नाम के एक परमेश्वर के सेवक से मिलते हैं. वह पहले व्यक्ति थे जिन्होंने यह सिद्ध किया कि इस पापमय संसार में पवित्र जीवन जीना और परमेश्वर के साथ सामंजस्य में चलना संभव है.\r\n\r\nउन्होंने प्रभु को अपना सबसे प्रिय मित्र माना – उनके साथ चलते हुए, उनसे बातचीत करते हुए, और आत्मा में उनसे सहमत होते हुए. हालाँकि परमेश्वर अगम्य प्रकाश में निवास करते हैं, फिर भी हनोक ने प्रेम, प्रार्थना और विश्वास के माध्यम से उन्हें अपने निकट खींचा और उन्हें अपना साथी बनाया.\r\n\r\nहनोक को देखे! पुराने नियम में पुरखाओ की कब्रों के बीच, वह एक जीवित स्मारक के रूप में खड़ा है, बिना कब्र वाला पहला व्यक्ति. हनोक वह चमत्कार थे जो मृत्यु से बचकर स्वर्ग में प्रवेश किए.\r\n\r\nहनोक निरंतर प्रभु की ओर देखते थे. वह अपनी आँखें उन पहाड़ियों की ओर उठते थे जहाँ से उसकी सहायता आती थी. स्वर्गीय परमेश्वर पृथ्वी के निवासियों पर दृष्टि डालते हैं और कहते हैं, \"हे पृथ्वी के दूर दूर के सब लोगों, मेरी ओर फिरो और उद्धार पाओ!\" (यशायाह 45:22). \"वे उसकी ओर देखते और उनके मुख चमक उठते, और उनका मुख लज्जित न होता\" (भजन संहिता 34:5).\r\n\r\nविश्वास से, हनोक ने न केवल प्रभु की ओर देखा, बल्कि तीन सौ वर्षों तक उसके साथ चला भी (उत्पत्ति 5:22). \"क्या दो लोग एक साथ चल सकते हैं, जब तक कि वे एकमत न हों?\" (आमोस 3:3). जिस प्रकार युवा जोड़े एक-दूसरे का हाथ थामकर अपनी एक नई दुनिया का निर्माण करते हैं, उसी प्रकार हनोक तीन शताब्दियों तक बिना थके परमेश्वर के साथ कंधे से कंधा मिलाकर चलता रहा. प्रत्येक दिन परम आनंद से भरा था.\r\n\r\nअपने विश्वास के कारण, हनोक को उठा लिया गया ताकि वह मृत्यु न देखे (इब्रानियों 11:5). मसीह के दूसरे आगमन पर, जब तुरही बजेगी, तो एक बड़ी भीड़ भी रूपांतरित होगी और मृत्यु का स्वाद चखे बिना ही ऊपर उठा ली जाएगी – महिमा पर महिमा से सुसज्जित. हनोक नए नियम के संतों का अग्रदूत है. अब तक, उसकी मृत्यु नहीं हुई है. वह कितना अद्भुत व्यक्ति था!\r\n\r\nबाइबल कहती है, \"वही हमारे लिये बचाने वाला ईश्वर ठहरा; यहोवा प्रभु मृत्यु से भी बचाता है॥\" (भजन संहिता 68:20). \"परन्तु धार्मिकता मृत्यु से बचाती है\" (नीतिवचन 11:4).\r\n\r\nपरमेश्वर के प्रियो, आज ही हनोक की तरह प्रभु के साथ चलने का निश्चय करो. संसार के साथ अपनी बातचीत और व्यवहार कम करो, और प्रभु के साथ अधिक समय बिताओ. यीशु मसीह का आगमन बहुत निकट है!"},"conclusion":{"label":"मनन के लिए पद","text":["मनन के लिए पद: \"विश्वास ही से हनोक उठा लिया गया, कि मृत्यु को न देखे, और उसका पता नहीं मिला; क्योंकि परमेश्वर ने उसे उठा लिया था, और उसके उठाए जाने से पहिले उस की यह गवाही दी गई थी, कि उस ने परमेश्वर को प्रसन्न किया है.\" (इब्रानियों 11:5)."]},"author":{"label":"लेखकलेखक का नाम","author":"सैम जेबादुरई"}}