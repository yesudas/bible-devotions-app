{
    "uniqueid": "20241219120000_9ea73981",
    "date": "2024-12-19",
    "title": "இன்னல்கள். முறிக்கப்படாத எலும்புகள்",
    "key_verse": "19_34:20",
    "memory_verse": {
        "label": "இன்றைய வசனம்",
        "text": "அவனுடைய எலும்புகளையெல்லாம் காப்பாற்றுகிறார். அவைகளில் ஒன்றும் முறிக்கப்படுவதில்லை (சங்.34:20)."
    },
    "devotion": {
        "label": "தியானம்",
        "text": "பல துன்பங்களால் அவதிப்படும் நீதிமானைக் குறித்துப்பேசும்போது மேலே குறிப்பிடப்பட்ட வாக்குறுதி கொடுக்கப்படுகிறது. நீதிமானுக்கு வரும் துன்பங்கள் அநேகமாயிருக்கும். கர்த்தர் அவைகளெல்லாவற்றிலும் நின்று அவனை விடுவிப்பார் என்று சொல்லப்பட்டிருக்கிறது. அவன் தோலிலும் சதையிலும் காயங்கள் ஏற்படலாம். ஆனால் பலத்த தீமைஎதுவும் ஏற்படாது. அவன் எலும்புகளில் ஒன்றும் முறிக்கப்படுவதில்லை.\n\nசோதனைகளினால் தவித்துக் கொண்டிருக்கும் கடவுளின் பிள்ளைக்கு இது மிகுந்த ஆறுதலை அளிப்பதாகும். இதை நான் உண்மையென்று ஏற்றுக் கொள்கிறேன். ஏனெனில் இந்த நிமிடம் வரை என் பலதொல்லைகளினால் நான் எதையும் இழந்து விடவில்லை. நான் விசுவாசத்தையாவது அன்பையாவது நம்பிக்கையையாவது இழக்கவில்லை. நற்குணங்களின் எந்த எலும்பையும் இழக்காமல் இருந்திருக்கிறேன். அவை வலுவடைந்திருக்கின்றனவேயன்றி முறிக்கப்படவில்லை. இந்தச் சோதனைகள் வருமுன்எனக்கு இருந்ததைவிட அதிகமான அறிவு அனுபவம் திடநிலை பெற்றிருக்கிறேன். என் மகிழ்ச்சி கூட அழிக்கப்படவில்லை. வியாதி, மரணம், சோர்வு, அவதூறு, எதிர்ப்பு முதலியவற்றால் காயம் அடைந்திருக்கிறேன். ஆயினும் அந்தக் காயம் கூட ஆறிவிட்டது. எலும்பில்எவ்வித முறிவும் ஏற்படவில்லை. அதற்கான காரணத்தை எளிதில் கண்டு கொள்ளலாம். நாம் ஆண்டவரை நம்பினால் அவர் நம் எலும்புகளையெல்லாம் காப்பாற்றுகிறார். அவர் காப்பாற்றினால் அவற்றில் ஒன்று கூட முறிக்கப்படுவதில்லை.\n\nஎன் இதயமே துக்கப்படாதே,நீ வேதனைப்பட்டுக் கொண்டிருக்கிறாய். ஆனால் எந்த எலும்பும் முறிக்கப்படவில்லை. வன்மையைத் தாங்கிக்கொள். நீ எதிர்த்து நிற்பதைக் குறித்து அச்சம் கொள்ளச் சொல்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}