{
    "uniqueid": "20240326120000_c4235760",
    "date": "2024-03-26",
    "title": "ஏழைகளைப் பராமரித்தல்",
    "key_verse": "19_41:2",
    "memory_verse": {
        "label": "இன்றைய வசனம்",
        "text": "படுக்கையின்மேல் வியாதியாய்க் கிடக்கிற அவனைக் கர்த்தர் தாங்குவார் (சங்.41:2)."
    },
    "devotion": {
        "label": "தியானம்",
        "text": "ஏழைய எளியவர்களின்மேல் கவனம் செலுத்துகிறவர்களுக்குக் கொடுக்கப்பட்ட வாக்குறுதி இது என்பதை நினைவிற்கொள்ளுங்கள். நீங்கள் அப்படிப்பட்டவர்களில் ஒருவரா? அப்படியானால் இது உங்களுக்கு உரியது.\n\nஏழைகளைப் பராமிரிப்பவர்கள் வியாதியாய் இருக்கும்போது ஏழைகளின் கடவுள் அவரை எவ்விதம் தாங்குவார் என்று பாருங்கள். வியாதிப்பட்டவரின் உடலை அன்பான கரங்கள் தாங்குவதுபோல நித்திய கரங்கள் அவர் ஆத்துமாவைத் தாங்கும். இந்த உருவகம் எவ்வளவு கனிவு நிறைந்ததாயும் பரிவுமிக்கதாயும் இருக்கிறதென்று பாருங்கள். அதுவுமல்லாமல் நம் கடவுள் நம் பலக்குறைவில் நம் வியாதியிலும் எவ்விதம் அக்கறை காட்டுகிறார் என்பதையும் தெளிவுபடுத்துகிறது. இந்தியாவிலாவது, சீனாவிலாவது உள்ள கடவுள்கள் இவ்விதம் செய்ததாக நாம் கேள்விப்பட்டது உண்டா? இது இஸ்ரவேலரின் கடவுளின் தனிச்சிறப்பு ஆகும். அவரே நல்ல மனிதர்கள் நோய்வாய்ப்படும்போது பேணிக் காப்பவரும் அவர்கள் ஊழியக்காரரும் ஆகத் திட்டமிடுகிறார். அவர் ஒரு கையால் அடித்தால் மறு கையால் தாங்குகிறார். ஒருவர் ஆண்டவரின் மார்பில் சாய்ந்து, அங்கேயே தாங்கப்படுவது எவ்வளவு கவலையற்ற நிலையாகும். கடவுளே அவர்கள் நலிவு போகும் சிறந்த மருந்து ஆவார். கடவுளின் அன்பே தளர்வுறும் நோயாளியைத் தூண்டி எழுப்பும் மருந்தாகும். நோயாளி எலும்புக்கூடாய் காணப்பட்டாலும் அது அவர் ஆத்துமாவை இராட்சதன்போல வலுவுள்ளதாக்கும். அண்டவரைப்போல சிறந்த வைத்தியருமில்லை. அவர் வாக்குறுதியைப்போல சத்து நிறைந்த சிறந்த மருந்தும் இல்லை. அவர் அன்பைப்போல சிறந்த திராட்ச இரசமும் இல்லை.\n\nஇதை வாசிப்பவர் ஏழைகளுக்குச் செய்யவேண்டிய கடமையில் தவறியிருந்தால், அவர் எவற்றையெல்லாம் இழந்துகொண்டிருக்கிறார் என்று அறிந்து உடனே அவர்கள் நண்பரும் உதவியாளரும் ஆவது நல்லது."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}