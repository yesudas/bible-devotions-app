{
    "uniqueid": "20240707120000_e5a29125",
    "date": "2024-07-07",
    "title": "மலைப் பாடகர்கள்",
    "key_verse": "23_49:13",
    "memory_verse": {
        "label": "இன்றைய வசனம்",
        "text": "வானங்களே கெம்பீரித்துப் பாடுங்கள் பூமியே களிகூரு .பர்வதரங்களே கெம்பீரமாய் முழங்குங்கள். கர்த்தர் தம்முடைய ஜனத்துக்கு ஆறுதல் செய்தார். சிறுமைப்பட்டிருக்கிற தம்முடையவர்கள் மேல் இரக்கமாயிருப்பார் (ஏசா.49:13)."
    },
    "devotion": {
        "label": "தியானம்",
        "text": "ஆண்டவர் ஆறுதல் அளிக்கும் விதம் மிகவும் இனிமையானது. ஆகையால் அதைக்குறித்துப் பரிசுத்தவான்கள் பாடுவதோடல்லாமல் வானமும் பூமியும்கூட அவர்களோடு சேர்ந்து பாடுகின்றன. ஒரு மலையைப் பாடச் செய்வதே எளிதல்ல. ஆயினும் தீர்க்கதரிசிபல மலைகளைப் பாடச்சொல்லி அழைக்கிறார். யேகோவா தமக்குச் சொந்தமான சீயோனுக்குக் காட்டின கிருபையினால் லீபனோனும் சீயோனும் உயர்ந்தவைகளான மோவாப்பும் பாசானும் பாடும் என்கிறார். மலைபோன்ற துன்பங்கள் சோதனைகள் கடுமுயற்சி நம்மைத் துன்புறுத்தும் போதும்அவற்றைக் கடவுளைத் துதிக்கும் சந்தர்ப்பங்கள் ஆக்கலாம் அல்லவா? ஆகவே கெம்பீரமாய் முழங்குங்கள்.\n\nகடவுள் தம்முடையவர்கள் மேல் இரக்கமாயிருப்பார் என்னும் வாக்குறுதி நம் காதுகளில் இனிமையாகத் தொனிக்கக் கூடியது. அது பாடுங்கள் களிகூரு முழங்குங்கள் என்றுஇனிமையாகப் பாட்டு இசைப்பதைக் கேளுங்கள். கடவுள் மாறாத அன்பு உள்ளவராக இருப்பதால் தம் பிள்ளைகள் மகிழ்ச்சியாய் இருப்பதையே விரும்புகின்றார். நாம் துக்கப்படுகிறவர்களாயும் சந்தேகப் படுகிறவர்களாயும் இருப்பதை அவர் விரும்புவதில்லை. நம்பிக்கையுள்ள உள்ளங்களோடுஅவரைத் தொழ வேண்டுமென்று எதிர்பார்க்கிறார். அவர் கைவிடமாட்டார். அவர் கைவிட்டு விடுவாரோ என்று நாம் ஏன் பெருமூச்சு விட்டுக்கொண்டு செயலற்றிருக்க வேண்டும்? நன்றாக மீட்டப்பட்ட கருவியுடனும் சிங்காசனத்திற்கு முன்பாடும் சேராபீன்களின் குரலோடும் நாம்பாடிக்கொண்டிருந்தால் எவ்வளவு நன்றாயிருக்கும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}