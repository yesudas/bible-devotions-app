{
    "uniqueid": "20241205120000_872e9492",
    "date": "2024-12-05",
    "title": "அரண்களாகிய உயர்ந்த இடங்கள்",
    "key_verse": "23_33:16",
    "memory_verse": {
        "label": "இன்றைய வசனம்",
        "text": "அவன் உயர்ந்த இடங்களில் வாசம்பண்ணுவான். கன்மலைகளின் அரண்கள் அவனுடைய உயர்ந்த அடைக்கலமாகும். அவன் அப்பம் அவனுக்குக் கொடுக்கப்படும். அவன் தண்ணீர் அவனுக்கு நிச்சயமாய்க் கிடைக்கும் (ஏசா.33:16)."
    },
    "devotion": {
        "label": "தியானம்",
        "text": "குற்றமற்ற வாழ்க்கை நடத்த கடவுள் கிருபை அளித்தவன் முற்றிலும் பாதுகாப்பான நிலையில் வாழ்கிறான்.\n\nஅவன் உலகிற்கு மேலாக எதிரிகளின் தாக்குதலுக்கு அப்பாற்பட்டு, பரலோகத்துக்கு அருகில், உயர்ந்தஇடத்தில் வாழ்கிறான். அவன் குறிக்கோள்களும் நோக்கங்களும் உயர்ந்தவை. அவன் உயர்வான். ஆறுதலும் உயர்ந்தவர்களின் தோழமையும் உள்ளவனாய் இருக்கிறான். நித்திய அன்பாகிய மலையின்மேல் அவன் வாழ்ந்து, மகிழ்ச்சியுடன் இருக்கிறான்.\n\nமிகப் பெரியபாறைகளாகிய படைத்தளவாடங்களினால் அவன் பாதுகாக்கப்படுகிறான். பரபஞ்சத்தில் உறுதியானவை மாறாத கடவுளின் வாக்குறுதிகளும் கருத்துக்களுமாகும். இவை கீழ்ப்படிதலுள்ள விசுவாசியின் பாதுகாப்பாகும்.\n\nஅவன் அப்பம் அவனுக்குக் கொடுக்கப்படும் என்னும்வாக்குறுதியின்மூலம் அவன் உணவுக்கான வசதி செய்து கொடுக்கப்படுமென்று அறிகிறோம். எதிரிகள் கோட்டையின்மேல் ஏறவாவது, காப்பாளனை அழித்துவிடவாவது முடியாது. ஆகையால் முற்றுகையிட்டாவது, பஞ்சத்தை ஏற்படுத்தியாவது கோட்டையைக் கைப்பற்ற முடியாது. வனாந்தரத்தில்மன்னாவை அளித்தவர், தம் மக்களைப் பட்டினியால் வருத்த எதிரிகள் சூழ்ந்திருந்தாலும், அவர்களுக்குத் தேவையான உணவைக் கொடுப்பார்.\n\nஆயினும் தண்ணீர் கிடைக்காமற்போனால் என்ன செய்வது? அவ்விதம் நேரிடாது. அவன் தண்ணீர் அவனுக்கு நிச்சயமாய்க்கிடைக்கும். தாக்குதலுக்கு அசையாத கோட்டையின் உள்ளே வற்றாத கிணறு இருக்கிறது. எந்தத் தேவையும் இல்லாமல் இருக்கவேண்டுமென்று ஆண்டவர் அக்கறை உள்ளவராய் இருக்கிறார். உண்மையான சீயோனின் குடி மகனுக்கு யாரும் எந்தத் தீமையும் செய்யமுடியாது. எதிரி எவ்வளவு வலிமைவாய்ந்தவனாக இருந்தாலும் தாம் தெரிந்துகொண்டவர்களை ஆண்டவர் காப்பாற்றுவார்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}