{
    "uniqueid": "20240327120000_4763ac32",
    "date": "2024-03-27",
    "title": "தேவனிடத்தில் சேருதல்",
    "key_verse": "59_4:8",
    "memory_verse": {
        "label": "இன்றைய வசனம்",
        "text": "தேவனிடத்தில் சேருங்கள், அப்பொழுது அவர் உங்களிடத்தில் சேருவார் (யாக்.4:8)."
    },
    "devotion": {
        "label": "தியானம்",
        "text": "நாம் தேவனிடத்தில் எவ்வளவு கிட்டிச் சேருகிறோமோ அவ்வளவு கிருபையாக அவர் தம்மை வெளிப்படுத்துவார். கெட்ட குமாரன் தன் தகப்பனிடம் வந்தபோது தகப்பன் அவனைச் சந்திக்க ஓடிச் சென்றார். வெளியே விடப்பட்ட புறா பேழைக்குத் திரும்பியபோது நோவா கையை நீட்டி அதைத் தம்மிடமாய் இழுத்துக்கொண்டார். பாசமிக்க மனைவி தன் கணவனிடம் தோழமையைத் தேடும்போது அவர் பறந்து வந்து சேருகிறார். அன்பான நண்பனே! நமக்காக கிருபையுடன் காத்துக்கொண்டிருக்கும் கடவுளண்டை சேர்வோமாக. அவர் நம்மை எதிர்கொண்டழைக்க வருவார்.\n\nஏசாயா 58:9ஐ எப்போதாவது வாசித்திருக்கிறீர்களா? கடவுள் நமக்காகக் காத்துக்கொண்டிருக்கிறார் என்றும் நாம் தேடும்போது இதோ நான் இருக்கிறேன் என்று அவர் சொல்லுகிறார் என்றும் குறிக்கப்பட்டிருக்கிறது. அதாவது அவர் நீ என்னிடம் சொல்ல விரும்புவது என்ன? நான் உனக்காக என்ன செய்யவேண்டும்? உன்னை ஆசீர்வதிக்க நான் காத்துக்கொண்டிருக்கிறேன் என்று சொல்கிறார். அவரண்டை செல்ல நாம் தாமதிப்பது ஏன்? மன்னிக்கவும், ஆசிர்வதிக்கவும், ஆற்றவும், தேற்றவும், உதவிசெய்யவும், விடுதலையளிக்க விரைந்து வரவும் ஆண்டவர் அருகில் இருக்கிறார். நாம் அவரண்டை செல்லவேண்டும் என்பதே முக்கியமாகும். இதைச் செய்தால் எல்லாம் செய்து முடிந்ததுபோல் ஆகும். நாம் மற்றவர்களண்டை சென்றால் அவர்கள் சீக்கிரத்தில் நம்மேல் சலிப்படைந்து நம்மைவிட்டுச் சென்றுவிடுவார்கள். ஆனால் நாம் ஆண்டவரையே தேடிச்சென்றால் அவரில் எந்த மாறுதலும் ஏற்படாது. அவர் மகிழ்சி நிறைந்த நிறைவான தோழமையின்மூலம் நமக்கு அருகிலேயே வருவார்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}