{
    "uniqueid": "20241019120000_a53f6f6d",
    "date": "2024-10-19",
    "title": "கட்டுப்பாட்டுக்குள்ளான சிட்சிப்பு",
    "key_verse": "24_30:11",
    "memory_verse": {
        "label": "இன்றைய வசனம்",
        "text": "உன்னை… மட்டாய்த் தண்டிப்பேன் (எரேமி.30:11)"
    },
    "devotion": {
        "label": "தியானம்",
        "text": "தண்டிக்கப்படாமல் விட்டுவிடப்படுதல் அழிவடையும் நிலையாகும். அவன் விக்கிரகங்களோடு இணைந்திருக்கிறான்.அவனைப் போகவிடு என்று ஆண்டவர் சொல்வதை அது மெய்ப்பிக்கும். இந்நிலை நமக்கு ஏற்படாதவாறு கடவுள் கிருபை செய்வாராக! இடையறாத வாழ்வு அச்சத்தையும் நடுக்கத்தையும் ஏற்படுத்தக்கூடிய ஒன்றாகும். யார் யாரை ஆண்டவர் அதிகமாக நேசிக்கிறாரோ அவர்களைக் கண்டித்து,தண்டிக்கிறார். யார்மேல் அவருக்கு மதிப்பு இல்லையோ அவர்களை அடிக்கப்பட இருக்கும் காளைகளைப்போல அச்சமில்லாமல் கொழுத்து வளர விடுகிறார். அவர் பிள்ளைகளைத் தண்டிக்கிறார்.\n\nமட்டாய்த் தண்டிப்பேன் என்று அவர் கூறியிருப்பதைக் கவனித்துப் பாருங்கள். அவர்அன்பை அளவில்லாமல் அளிக்கிறார். ஆனால் தண்டனையை மட்டாய் அனுப்புகிறார். நியாயப்பிரமாணத்தின்படி எந்த இஸ்ரவேலனையும் நாற்பது அடிவரைக்கும்தான் அடிக்கலாம். அதனால் அடிக்கும்போது கவனமாய் எண்ணவேண்டும். அடிப்பதனால் ஏற்படும் துன்பமும் வரம்புக்குட்பட்டே இருக்கும்.அதேவிதமாக விசுவாசிகளின் குடும்பத்தைச் சேர்ந்தவராய்த் துன்பம் அனுபவிக்கும் ஒவ்வொருவர்மேல் விழும் ஒவ்வொரு அடியும் எண்ணப்படும். மட்டான ஞானம், மட்டான இரக்கம், மட்டான அன்பின் மூலம் நம் தண்டனை கட்டுப்பாட்டுக்கு உட்படுத்தப்படுகிறது. இவ்வளவு தெய்வீகமானதீர்ப்புக்கு எதிராக நாம் கலகம் செய்யாதிருப்போமாக. ஆண்டவரே, என் பாத்திரத்தில் விழும் கசப்பான துளிகளை எண்ண நீர் அருகிலேயே இருந்தால் மகிழ்ச்சியுடன் அந்தப் பாத்திரத்தை உம் கையிலிருந்து வாங்கி, உம்முடைய சித்தத்தின்படியே ஆகக்கடவது என்றுசொல்லிக்கொண்டே உம் கட்ளைப்படி அதைப் குடிப்பேனாக."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}