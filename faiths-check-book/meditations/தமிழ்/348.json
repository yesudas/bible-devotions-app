{
    "uniqueid": "20241214120000_d9568ccb",
    "date": "2024-12-14",
    "title": "பழமையானது ஒன்றுமில்லை",
    "key_verse": "66_21:5",
    "memory_verse": {
        "label": "இன்றைய வசனம்",
        "text": "சிங்காசனத்தின் மேல் வீற்றிருந்தவர் இதோ நான் சகலத்தையும் புதிதாக்குகிறேன் என்றார் (வெளி 21:5)."
    },
    "devotion": {
        "label": "தியானம்",
        "text": "அவர் நாமம் மகிமைப்படுவதாக!எல்லாரும் புதுப்பிக்கப்படவேண்டும். ஏனெனில் அவை பாவத்தினால் நொறுக்கப்பட்டும் பழமைப்பட்டும் போயிருக்கின்றன. பழைய ஆடைகளைச் சுருட்டி ஒதுக்கி வைத்துவிட்டு, படைக்கப்பட்ட உலகம் தன் சிறப்பான ஆடைகளைப் போட்டுக் கொள்ளும் காலம் வந்து விட்டது. ஆனால்முதலாவது உலகைப் படைத்த ஆண்டவரைத் தவிர, வேறு யாரும் எல்லாவற்றையும் புதிதாக்க முடியாது. ஒற்றுமையில்லாமையில் இருந்து எல்லாவற்றையும் படைக்க எவ்வளவு ஆற்றல் தேவைப்பட்டதோ, அவ்வளவு ஆற்றல் தீமையிலிருந்து நீக்கிப் புதிதாக்கவும் தேவைப்படுகிறது. அந்தவேலையைச் செய்வதாக நம் ஆண்டவராகிய இயேசு ஏற்றுக் கொண்டிருக்கிறார். அதைச் செய்ய அவர் தகுதி வாய்ந்தவர். ஏற்கெனவே அவர் அவ்வேலையைத் தொடங்கி விட்டார். பல நூற்றாண்டுகளாக அவர் விடா முயற்சியுடன் மக்களின் இதயத்தையும் சமுதாயத்தின் தரத்தையும் புதிதாக்க முயன்றுவருகிறார். அவர் சிறிது சிறிதாக மக்கள் அரசியல் சாசனத்தைப் புதிதாக்குவார். அவர் கிருபையினால் மக்களின் தன்மை மாற்றப்படும். ஒருநாள் நம்முடைய அற்பமான சரீரத்தை தம்முடைய மகிமையான சரீரத்திற்கு ஒப்பாக மறுரூபப்படுத்துவார்.\n\nஅரசரின்ஆற்றலினால் எல்லாம் புதுப்பிக்கப்படும். இராச்சியத்தின் மக்களாயிருப்பது எவ்வளவு மகிழ்ச்சி தருவதாகும் என்று நினைத்துப் பாருங்கள். நாம் படிப்படியாய் மறைந்து போகமாட்டோம். இன்றும் மகிமையான வாழ்க்கையை எதிர்நோக்கி விரைவாகச் சென்று கொண்டிருக்கிறோம். தீயசக்திகள் எதிர்த்தாலும் நம் மகிமையுள்ள ஆண்டவராகிய இயேசு தம் திட்டத்தை நிறைவேற்றி நம்மையும் எல்லாவற்றையும் புதிதாக்கி எல்லாம் படைக்கப்பட்டபோது எவ்வளவு அழகுடன் இருந்ததோ, அவ்வளவு அழகுடன் விளங்கச் செய்கிறார்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}