{
    "uniqueid": "20240526120000_9b0dbd1a",
    "date": "2024-05-26",
    "title": "சாதாரணமானவை ஆசீர்வதிக்கப்படும்",
    "key_verse": "2_23:25",
    "memory_verse": {
        "label": "இன்றைய வசனம்",
        "text": "உங்கள் தேவனாகிய கர்த்தரையே சேவிக்கக்கடவீர்கள். அவர் உன் அப்பத்தையும் உன் தண்ணீரையும் ஆசீர்வதிப்பார் (யாத்.23:25)."
    },
    "devotion": {
        "label": "தியானம்",
        "text": "இது எவ்வளவு சிறந்த வாக்குறுதியாகும்!கடவுளைச் சேவிப்பதே மனமகிழ்ச்சியளிக்கும். அதோடு அவர் நம்மை ஆசீர்வதிப்பது எவ்வளவு மேன்மையாகும். நாம் ஆண்டவருக்கென்று தேர்ந்துவிடப்பட்டவர்களால் நம்மோடு தொடர்புள்ள சாதாரணமானவையெல்லாம் ஆசீர்வதிக்கப்படும். நம்முடைய ஆண்டவராகிய இயேசு அப்பத்தை எடுத்து, அதைஆசீர்வதித்தார். ஆசீர்வதிக்கப்பட்ட அப்பத்தில் நாமும் பங்குகொள்கிறோம். இயேசு தண்ணீரை ஆசீர்வதித்து அதைத் திராட்சரசமாக்கினார். மக்கள் குடித்து, மகிழ்ச்சியடையும் எந்தத் திராட்சரசத்தையும்விட நாம் குடிக்கும் தண்ணீர் எவ்வளவோ மேலானது. அதன் ஒவ்வொருதுளியிலும் ஒவ்வொரு வாழ்த்து இருக்கிறது. கடவுளின் மனிதனோடு எக்காலத்திலும் எல்லாவற்றிலும் கடவுளின் ஆசீர்வாதம் நிலைத்திருக்கிறது.\n\nநம்மிடம் அப்பமும் தண்ணீரும் மட்டும் இருந்தால் என்ன? அவை ஆசீர்வதிக்கப்பட்ட அப்பமும் தண்ணீரும் ஆகும். நம்மிடம்எப்போதும் அப்பமும் தண்ணீரும் இருக்கும். இதன் உள் அர்த்தம் இதுதான். ஏனெனில் அவர் ஆசீர்வதிக்க அவை இருக்கவேண்டும். அவன் அப்பம் அவனுக்குக் கொடுக்கப்படும். அவன் தண்ணீர் அவனக்கு நிச்சயமாய்க் கிடைக்கும். சாப்பிடும்போது ஆண்டவர் நம்மோடு இருந்தால் நாம்சாப்பாட்டை ஆசீர்வதிக்க அவரைக் கேட்டுக்கொள்வது மட்டுமல்ல, சாப்பாடே அவர் ஆசீர்வாதமாக நமக்குக் கொடுத்தது ஆகும். ஆலயத்தில் மட்டுமல்ல, சாப்பாடு இடத்திலும் அவர் நம்மை ஆசீர்வதிக்கிறார். அவருக்கு நன்றாக ஊழியம் செய்பவர்களுக்குத் தேவையானவற்றை அவர்அளிக்கிறார். சாப்பாடு ஆசீர்வதிக்கப்படுவது கிருபையினாலேயே. கடனுக்காக அல்ல, மூன்று மடங்காக்கப்பட்ட கிருபை அருளுகிறார். அவர் கிருபையினால் நமக்கு உணவு அளிக்கிறார். அவர் கிருபையினால் அதை ஆசீர்வதிக்கிறார்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}