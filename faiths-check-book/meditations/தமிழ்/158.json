{
    "uniqueid": "20240606120000_4a88f8b7",
    "date": "2024-06-06",
    "title": "அவர் எப்போதும் கவனித்துக் கேட்கிறார்",
    "key_verse": "19_6:7",
    "memory_verse": {
        "label": "இன்றைய வசனம்",
        "text": "கர்த்தர் என் விண்ணப்பத்தைக் கேட்டார். கர்த்தர் என் ஜெபத்தை ஏற்றுக்கொள்ளுவார் (சங்.6:7)."
    },
    "devotion": {
        "label": "தியானம்",
        "text": "இங்கு கூறப்பட்டுள்ள அனுபவம்என்னுடையதாகும். கடவுள் உண்மையுள்ளவர் என்பதை நான் திட்டமாய்க் கூறுவேன். அவர் ஊழியக்காரரான என் ஜெபத்திற்கு அவர் பலதடவைகள் ஆச்சரியமான விதங்களில் பதில் அளித்திருக்கிறார். இப்போது என் வேண்டுதல்களை அவர் கேட்கிறார். அவர் தூய நாமம் மகிமைப்படுவதாக.\n\nஅப்படியானால் என்ன சங்கீதக்காரனின் திடநம்பிக்கையில் மறைந்திருக்கும் வாக்குறுதி என்னுடையதுமாகும். நம்பிக்கையின் கரத்தால் நான் அதைப் பற்றிக்கொள்வேன். கர்த்தர் என் ஜெபத்தை ஏற்றுக்கொள்வார். ஏற்றுக்கொண்டு அவருடைய அன்பு நிறைந்தஞானத்தின்படி ஏற்ற காலத்திலும் விதத்திலும் அதற்குப் பதில் அளிப்பார். குறைபாடான என் ஜெபத்தை மகா அரசர் முன் கொண்டுவருகிறேன். அவர் என்னைப் பார்த்து என் ஜெபத்தை ஏற்றுக்கொள்கிறார். என் பகைவர் நான் சொல்வதைக் கேட்கமாட்டார்கள். ஆனால் என் ஆண்டவர் கேட்பார்.கண்ணீரோடு ஏறெடுக்கும் என் ஜெபத்தைக் குறித்து அவர்கள் என்னை ஏளனம் செய்கிறார்கள். ஆனால் ஆண்டவர் என் ஜெபத்தைக் கேட்டு மனதில் வைக்கிறார்.\n\nஏழைப்பாவி எவ்விதமாய் ஏற்றுக் கொள்ளப்படுகிறான் என்று பாருங்கள். நாம் இயேசுவைஏற்றுக்கொள்கிறோம். தம் குமாரனுக்காக கடவுள் நம்மையும் நம் ஜெபத்தையும் ஏற்றுக் கொள்கிறார். பொன்னாலான வாசல் வழியே கூட என் ஜெபங்கள் தங்கு தடையின்றி செல்ல உரிமை வழங்கிய அந்த அருமை நாமம் மகிமைப்படுவதாக. ஆண்டவரே நீர் என் ஜெபத்தைக் கேட்பவரானபடியால்ஜெபிக்க எனக்குக் கற்றுக்கொடும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}