{
    "uniqueid": "20240226120000_9c0db4f6",
    "date": "2024-02-26",
    "title": "உண்மை நிலைநாட்டப்பட்டது",
    "key_verse": "20_12:19",
    "memory_verse": {
        "label": "இன்றைய வசனம்",
        "text": "சத்திய உதடு என்றும் நிலைத்திருக்கும், பொய் நாவோ ஒரு நிமிஷ மாத்திரம் இருக்கும் (நீதி.12:19)."
    },
    "devotion": {
        "label": "தியானம்",
        "text": "உண்மை நீடித்திருக்கும். காலம் உண்மையைக் கடுந்தேர்வுக்கு உள்ளாக்கினாலும் அது அச் சோதனையை சிறப்பாக மேற்கொள்கிறது. ஆகையால் நான் உண்மையைப் பேசி, இக்காலத்தில் அதற்காகத் துன்புற நேரிட்டாலும், நான் மனநிறைவுடன் பொறுமையாய் இருக்கவேண்டும். அதேபோல கடவுளைப்பற்றிய உண்மையையும் நான் நம்பி அதை விளப்பரப்படுத்த முயன்றால் அதற்குப் பலமான எதிர்ப்பு இருக்கலாம். ஆனால் நான் பயப்படவேண்டியதில்லை. ஏனெனில் இறுதியாக உண்மையே வெல்லும்.\n\nபொய் சிறிது காலமே வெற்றி பெறுவதுபோல் இருக்கும். பொய் நாவோ ஒரு நிமிஷமாத்திரம் இருக்கும். அது ஓர் இரவில் முளைத்து அடுத்த நாள் இரவில் அழிந்துபோகும் செடியைப் போன்றது. எவ்வளவுக்கு அதிகமாக அதன் வளர்ச்சி இருக்கிறதோ அவ்வளவுக்கு அதிகமாக அதன் அழிவும் வெளிப்படுத்தப்படும். ஆனால் என்றும் மாறாத உண்மையை ஒப்புக்கொள்வதும் அதைப் பாதுகாப்பதுமே நித்தியமாய் வாழ்பவருக்குச் சிறப்பாகும். நித்தியமான நற்செய்தி என்றும் மாறாத கடவுளைப்பற்றிய நிலையான உண்மையாகும். பழமொழி ஒன்று, உண்மையைப் பேசுபவன் சாத்தனை வெட்கமடையச் செய்கிறான் என்று கூறுகிறது. கடவுளைப்பற்றிய உண்மையைச் சொல்பவன் நரகத்திலுள்ள எல்லாப் பிசாசுகளையும் அவமானத்துக்கு உள்ளாக்கி, தங்கள் பொய்யான வார்த்தைகளைப் பரப்பிக்கொண்டிருக்கும் பாம்பின் வித்துக்கள் ஆனவைகளைச் சீர்குலையச் செய்வது உறுதி.\n\nஎன் ஆத்துமாவே, பெரியவைகளையும் சிறியவைகளுமானவைகளில் நீ எப்போதும் உண்மையையே கடைப்பிடிக்கவேண்டும் என்பதைக் குறித்து எச்சரிக்கையாயிரு. முக்கியமாக மனிதருக்குள் கிருபையும் உண்மையும் வரக்காரணமாயிருந்த அவர் பக்கமே எப்போதும் இருக்கவேண்டும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}