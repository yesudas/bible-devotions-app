{
    "uniqueid": "20240512120000_f2b3eac9",
    "date": "2024-05-12",
    "title": "ஊழியக்காரர் கனப்படுத்தப்படுவார்கள்",
    "key_verse": "20_27:18",
    "memory_verse": {
        "label": "இன்றைய வசனம்",
        "text": "அத்திமரத்தைக் காக்கிறவன் அதின் கனியைப் புசிப்பான். தன் எஜமானைக் காக்கிறவன் கனமடைவான் (நீதி.27:18)."
    },
    "devotion": {
        "label": "தியானம்",
        "text": "தன் எஜமானைக் காக்கிறவன் தன் சேவைக்காக அத்திப் பழங்களைப் பெறுகிறான். நல்ல எஜமானைக் காக்கிறவனோ கனமடைவான். எஜமானரில் சிறந்தவர் அண்டவராகிய இயேசு. அவருக்காக சிறிய சேவை செய்யும் சலுகை பெறுவதுகூட கனத்திற்கு உரியதாகும். சில எஜமானருக்கு வேலை செய்வது சகப்பான பழங்களைக் கொடுக்கும் காட்டு மரத்தைக் காத்து, கூலியாகக் கசப்பான பழங்களைத் தின்பதைப் போன்றதாகும். ஆனால் என் ஆண்டவர் இயேசுவுக்கு ஊழியம் செய்வது இனிப்பான பழங்களைக் கொடுக்கும் அத்திமரத்தைக் காப்பதைப் போன்றதாகும். அதைத் தொடர்ந்து செய்து வருவது வேலையில் உயர்வு பெறுவதைப் போன்றதாகும். அதில் வெற்றி பெறுவது இவ்வுலகில் பேரின்பம் அளிப்பதாகும். அதற்கான வெகுமானம் மேலுலகில் மகிமை அடைவதாகும்.\n\nஅத்திரம் பழுக்கும்போது, அதாவது மேல் உலகில், நாம் உயர் மகிமை அடைவோம். இவ்வுலகில் நம் வேலை முடிந்தவுடன், இப்போது நம் கையாள்களாய் இருக்கும் தேவதூதர் நம்மைப் பரம வீட்டுக்குத் தாங்கிச் செல்வார்கள். இயேசு இருக்கும் பரலோகம் நம் மதிப்புக்குரிய மாளிகையாகும். நம் நித்திய பங்கு மதிப்புக்குரிய பேரின்பம் ஆகும். ஆண்டவரே, நம் மதிப்புக்குரிய தோழராய் இருப்பார். தன் எஜமானைக் காக்கிறவன் கனமடைவான் என்னும் வாக்குறுதி பின் முழு அர்த்தத்தையும் கற்பனை செய்து பார்க்கக்கூடியவன் யார்?\n\nஆண்டவரே, என் எஜமானைக் காக்க எனக்கு உதவி செய்யும். நீர் என்னைக் கனப்படுத்தும்வரை நான் கனத்தைப்பற்றிய எண்ணமே இல்லாமல் வாழக் கிருபை செய்யும். உம்முடைய பரிசுத்த ஆவி என்னைத் தாழ்மையும், பொறுமையும், காத்திருக்கும் தன்மை உள்ள ஊழியக்காரன் ஆக்கட்டும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}