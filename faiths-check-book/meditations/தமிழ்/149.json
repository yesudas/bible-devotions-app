{
    "uniqueid": "20240528120000_f8a6bc69",
    "date": "2024-05-28",
    "title": "கடவுளுக்கு அவர் வாக்குறுதியை நினைவூட்டு",
    "key_verse": "1_32:12",
    "memory_verse": {
        "label": "இன்றைய வசனம்",
        "text": "நான் உனக்கு மெய்யாகவே நன்மை செய் [வேன்] என்று சொன்னீரே (ஆதி.32:12)."
    },
    "devotion": {
        "label": "தியானம்",
        "text": "ஆண்டவரோடு ஜெபத்தில் நீடித்திருப்பதற்கு இது நிச்சயமான வழி ஆகும். அவர் கூறியவற்றைத் தாழ்மையுடன் அவருக்குநினைவூட்டலாம். நீதியுள்ள நம் கடவுள் வாக்குமாறவும் மாட்டார். தம் வாக்குறுதியை நிறைவேற்றாமல் இருக்கவும் மாட்டார். ஆயினும் அவர் மக்கள் அவரை வேண்டிக்கொள்ளவேண்டும் என்றும் அவர் வாக்குறுதியை நினைப்பூட்டவேண்டும் என்றும் விரும்புகிறார். இது அவர் மக்கள்நினைவாற்றலைக் கிளறிவிடுகிறது. அவர்கள் பக்திக்குப் புது ஊக்கம் அளிக்கிறது. அவர்கள் நம்பிக்கையைப் புதுப்பிக்கிறது. கடவுள் இவ்விதம் கூறியுள்ளது அவருக்காகவல்ல, நமக்காகத்தான். அவர் நோக்கங்கள் திட்டவட்டமானவை. அவர் மக்களுக்கு நன்மை செய்யவேண்டும் என்னும்அவர் திட்டங்களுக்கு அவரைக் கட்டுப்படுத்த ஏதும் தேவை இல்லை. ஆயினும் நமக்கு பெலனும் ஆறுதலும் அளிக்க இந்த வாக்குறுதியை அளிக்கிறார். ஆகையால் நீர் சொன்னீரே என்று நாம் மன்றாட வேண்டுமென்று விரும்புகிறார்.\n\nஆண்டவரின் கிருபை நிறைந்த வார்த்தைகளின்சாரம் நான் உனக்கு மெய்யாகவே நன்மை செய்வேன் என்பதாகும். மெய்யாகவே என்பதை அழுத்திச் சொல்லவும். அவர் நமக்கு மெய்யான நன்மை, நிலையான நன்மை, தீமையே கலவாத நன்மை முதலிய நன்மைகளைச் செய்வார். அவர் நமக்குச் சிறப்பான எல்லாவித நன்மைகளையும்குறைவின்றி செய்ய நம்மையே நல்லவர்களாக்குவார். நாம் இங்கு இருக்கும்போதே நம்மை அவருடைய பரிசுத்தவான்கள் போல நடத்துவார். இது நல்லதாகும். சீக்கிரத்தில் இயேசுவோடும் அவர் தெரிந்துகொண்டுள்ளவர்களோடும் நம்மைச் சேர்த்துக்கொள்ளுவார்? இது மேலான நன்மையாகும். நம்மனதில் இந்த வாக்குறுதி நிலைத்திருக்குமேயானால் நாம் சினம் மிகுந்த எந்த ஏசாவுக்கும் பயப்படவேண்டியதில்லை. ஆண்டவர் நமக்கு நன்மை செய்யும்போது யார் நமக்குக் கேடு செய்யக்கூடும் ?"
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}