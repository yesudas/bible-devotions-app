{
    "uniqueid": "20240303120000_24dd1eda",
    "date": "2024-03-03",
    "title": "அழிவுக்கு ஆளாக விடப்படவில்லை",
    "key_verse": "19_16:10",
    "memory_verse": {
        "label": "இன்றைய வசனம்",
        "text": "என் ஆத்துமாவைப் பாதாளத்தில் விடீர். உம்முடைய பரிசுத்தவானை அழிவைக்காணவொட்டீர் (சங்.16:10)."
    },
    "devotion": {
        "label": "தியானம்",
        "text": "இவ் வார்த்தைகள் இயேசு கிறிஸ்துவினால் தான் முழுவதுமாய் நிறைவேறுகின்றன. அவரில் இருப்பவர்களுக்கெல்லாம் ஒரு மாறுபாடோடு பொருந்துகிறது. நம் ஆன்மா பாதாளத்தில் விடப்படாது. நம்முடைய உடல் அழிவுக்கேதுவானதாய் இருப்பினும் உயிரோடு எழுப்பப்படும். இதை வாசிப்பவர்களுக்கு இச்சந்தர்ப்பத்தில் இதன் திட்டவட்டமான பொருத்தத்தை அல்லாமல் பொதுக் கருத்தையே தெளிவுபடுத்த விரும்புகின்றேன்.\n\nநரகத்தின் படுகுழியில் தள்ளப்பட்டது போல நாம் ஆவியில் மிகவும் சோர்வடைந்து விடலாம். ஆனால் நாம் அந்த நிலையிலேயே இருந்துவிட மாட்டோம். இதயத்திலும், ஆன்மாவிலும் உணர்வு நிலையிலும் மரணத்தின் வாயிலில் இருப்பது போன்ற உணர்ச்சி நமக்கு ஏற்படலாம். ஆனால் நாம் அந்நிலையிலேயே இருந்துவிட மாட்டோம். நாம் மகிழ்ச்சியையும் நம்பிக்கையையும் இழந்து மரணமடைவது போன்ற நிலையைக் கூட அடையமாட்டோம். நாம் மிகவும் தாழ்த்தப்பட்டாலும் ஆண்டவர் அனுமதிக்கும் வரைதான் போவோம். சிறிது காலம் அவநம்பிக்கையினால் அவதியுறுவோம். ஆனால் அழிவடைவதில்லை. இரவில் இருள் அதிகமாய் இருக்கையிலும் நம்பிக்கையின் நட்சத்திரம் ஒளிவீசுகிறது. ஆண்டவர் நம்மை மறந்து, நம்மை எதிரியின் கையில் ஒப்படைப்பதில்லை. நாம் நம்பிக்கையின் நிச்சயத்தில் இளைப்பாறலாம். ஏனெனில் என்றும் கிருபையாயிருப்பவரோடு நாம் ஈடுபடுகிறோம். நாம் நிச்சயமாக மரணத்திலிருந்தும் இருளிலிருந்தும் மனக்கசப்பிலிருந்தும் விடுபட்டு வாழ்வுக்கும், ஒளிக்கும், விடுதலைக்கும் உயர்வோம்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}