{
    "uniqueid": "20240708120000_82d4d173",
    "date": "2024-07-08",
    "title": "தேவதூதர்கள் பாளயம்",
    "key_verse": "19_34:7",
    "memory_verse": {
        "label": "இன்றைய வசனம்",
        "text": "கர்த்தருடைய தூதுவன் அவருக்குப் பயந்தவர்களைச் சூழப் பாளையமிறங்கி அவர்களை விடுவிக்கிறார் (சங்.34:7)."
    },
    "devotion": {
        "label": "தியானம்",
        "text": "நாம் தேவதூதர்களைபு; பார்க்க முடிவதில்லை. ஆனால் அவர்கள் நம்மைப் பார்க்கக்கூடியவர்களாய் இருப்பதே நமக்குப் போதுமானது. உடன்படிக்கையின் தூதரான சிறப்பு வாய்ந்தவர் ஒருவர் இருக்கிறார். அவரை நாம் பார்த்ததில்லை என்றாலும் அவர் மேல்அன்புகூருகிறோம். அவர் கண்கள் பகலிலும் இரவிலும் நம்மேல் நோக்கமாயிருக்கின்றன. அவருக்குக் கீழே பரம சேனையின் கூட்டம் இருக்கிறது. அவர்கள் அவருடைய பரிசுத்தவான்களுக்குக் காவலாயிருந்து எல்லாத் தீமைகளிலிருந்தும் அவர்களைப் பாதுகாக்கச் செய்கிறார். பிசாசுகள்நமக்குத்தீமை செய்தால் பரம வீரர் நமக்குச் சேவை செய்கிறார்கள்.\n\nபரமசேனையின் ஆண்டவர் அவ்வப்போது வந்து நம்மைப் பார்த்துவிட்டுப் போய்விடுவதில்லை. அவரும் அவர் சேனைகளும் நம்மைச்சூழ பாளையமிறங்கியிருக்கிறார்கள். உயிருள்ள கடவுளை நம்புகிறவர்கள் வாழும்இடமே இரட்சிப்பின் சேனையுடைய தளபதி அலுவலகம் ஆகும். பரமசேனையின் தளபதியுடைய வலிய கோட்டையை உடைத்துச் சென்றாலன்றி விசுவாசிகளை எப்பக்கத்திலிருந்தும் தாக்கமுடியாதபடி தேவதூதர்களின் பாளயம் இருக்கிறது. நமக்கு நித்திய காவலும் நிலையான பாதுகாப்பும் இருக்கிறது.கடவுளின் தூதர்கள் நமக்குக் காவலராய் இருப்பதால் நம்மைத் திடீரென்று யாரும் தாக்கவும் முடியாது. சமாளிக்க முடியாதபடி பெரிய சேனையால் நம்மைச் சூழ்ந்து கொள்ளவும் முடியாது. இந்த வாக்குறுதியில் இரட்சிப்பு அளிக்கவல்ல தளபதி நமக்கு விடுதலையை வாக்களிக்கிறார்.இந்தப்போர்க்களத்திலிருந்து நாம் இளைப்பாற மேல்வீடு செல்லும்வரை அவர் மறுபடியும் மறுபடியும் நமக்கு விடுதலை அளிப்பார்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}