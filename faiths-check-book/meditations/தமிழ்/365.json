{
    "uniqueid": "20241231120000_56efa46a",
    "date": "2024-12-31",
    "title": "மோட்சத்தில் புதியவர் அல்ல",
    "key_verse": "19_73:24",
    "memory_verse": {
        "label": "இன்றைய வசனம்",
        "text": "உம்முடைய ஆலோசனையின்படி நீர் என்னை நடத்தி, முடிவிலே என்னை மகிமையிலே ஏற்றுக்கொள்ளுவீர் (சங்.73:24)."
    },
    "devotion": {
        "label": "தியானம்",
        "text": "ஒவ்வொருநாளும் ஆண்டு ஆண்டாகவும் நான் ஆண்டவரின் ஞானத்திலும் அன்பிலும் நம்பிக்கை வைத்திருக்கிறேன். நான் வீணாக நம்பிக்கை வைக்கவில்லை என்றும் அறிந்திருக்கிறேன். அவர் கூறிய எந்த நல்ல வார்த்தையும் ஒருநாளும் பொய்யானதில்லை. ஒன்றும் ஓருநாளும் வீணாய்ப்போகாது என்றும் நான் நம்புகிறேன்.\n\nநான் அவர் வழிநடத்தலுக்காக என்னை அவர் கைக்குள் வைக்கிறேன். எந்த வழியைத் தெரிந்து கொள்ள வேண்டும் என்று எனக்குத் தெரியாது. என் சுதந்திரத்தை ஆண்டவர் எனக்காகத் தெரிந்து கொள்வார். எனக்கு ஆலோசனையும்,புத்திமதியும் தேவை. ஏனெனில் என் கடமைகள் திருக்கு மறுக்கானவையாயும், என் நிலை சிக்கலானதாயும் இருக்கிறது. ஆதிகாலத்தில் பிரதான ஆசாரியார் தம் ஊரீம் தும்மீம்மை நோக்கிப் பார்த்தது போல் நான் ஆண்டவரைத் தேடுகிறேன். என் திறனாய்வுக்கும் நண்பர்கள்ஆலோசனைக்கும் மேலாக தவறா நிலையுடைய கடவுளின் ஆலோசனையை நாடுகிறேன். மகிமையுள்ள யேகோவாவே நீர் என்னை வழிநடத்துவீராக!\n\nசீக்கிரத்தில் முடிவு வரும். இன்னும் சில ஆண்டுகளில் நான் இந்த உலகை விட்டு, பிதாவண்டை செல்வேன். என் ஆண்டவர் என்படுக்கையண்டை இருப்பார். மோட்சத்தின் வாசலில் அவர் என்னைச் சந்திப்பார். மகிமையின் நாட்டிற்குள் அவர் என்னை அழைத்துசு; செல்வார். மோட்சத்தில் நான் அந்நியனாய் இருக்க மாட்டேன். என் சொந்தக் கடவுளும் பிதாவுமானவர் அதன் முடிவில்லா மகிமைக்குள் என்னை ஏற்றுக்கொள்வார்.\n\nஇங்கு என்னை வழி நடத்துபவரும், இனிமேல் என்னை ஏற்றுக்கொள்பவரும் ஆனவருக்கு மகிமை உண்டாவதாக! ஆமென்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}