{
    "uniqueid": "20241222120000_ef563d8e",
    "date": "2024-12-22",
    "title": "அனுகூலமான துணையானவர்",
    "key_verse": "19_46:1",
    "memory_verse": {
        "label": "இன்றைய வசனம்",
        "text": "தேவன் நமக்கு அடைக்கலமும் பெலனும், ஆபத்துக் காலத்தில் அனுகூலமான துணையுமானவர் (சங்.46:1)."
    },
    "devotion": {
        "label": "தியானம்",
        "text": "நமக்குத் தேவையானபோது கிடைக்காதஉதவியின் மதிப்பு மிகவும் குறைவானதே. வீட்டில் வைத்துவிட்டுப்போன நங்கூரம் புயல் ஏற்படும் போது மாலுமிக்குப் பயன் அற்றதாகும். கடன்பட்டிருப்பவனுக்கு எதிராக வழக்குத் தொடரப்பட்டிருக்கும் போது ஒரு காலத்தில் அவனிடமிருந்த பணம் பயனற்றதாகும். உலகப்பிரகாரமானதுணைகளில் ஓன்றிரண்டையே அனுகூலமான துணைகள் எனலாம். அவைகளைத் தேடிக்கண்டு பிடிக்க வேண்டியதாயும் பயன்படுத்துவதற்கு சிரமமாயும் இருக்கும். ஒரு முறை பயன்படுத்தப்பட்டபின் அவை அனுகூலமான துணையாய் இரா. ஆனால் நம் கடவுளாகிய ஆண்டவர் நாம் தேடும்போதும் நமக்குத்தேவைப்படும்போதும் நாம் ஒருமுறை பயன்படுத்தி மகிழ்ச்சி அடைந்த பின்னும் அனுகூலமான துணையாகவே இருப்பார்.\n\nஅவர் நமக்கு மிகவும் நெருக்கமான துணையானவர். நம் நெருங்கிய நண்பரைவிட அனுகூலமான துணையானவர். ஏனெனில் ஆபத்துக்காலத்தில் நம்மில் இருக்கிறார்.நம்மைவிட நமக்கு அனுகூலமான துணையானவர். ஏனெனில் சிலவேளைகளில் நமக்கு மனஞ்சோராமை தேவைப்படுகிறது. அவர் எப்போதும் நேர்பயனுள்ளவராய் இரக்கமுள்ளவராய் முழுவதுமாக அனுகூலமான துணையிருக்கிறார். இது நமக்குத் துக்கமான காலமாயிருந்தால் அவர் இப்போது அனுகூலமான துணையானவர். நாம்அவரைச் சார்ந்து இளைப்பாறலாம். அவர் நமக்கு அடைக்கலமானவர். ஆகையால் அவரில் மறைந்திருக்கலாம். அவர் நமக்குப் பெலனானவர். ஆகையால் அவரோடு சேர்ந்திருக்கலாம். அவர் நமக்குத் துணையானவர். ஆகையால் அவர்மேல் சார்ந்திருக்கலாம். அவர் நமக்கு அனுகூலமான துணையானவர். ஆகையால்இப்போது அவரில் மன அமைதி உள்ளவர்களாய் இருக்கலாம். நமக்கு ஒரு நிமிடம்கூட கவலை அல்லது அச்சம் இருக்க வேண்டியதில்லை. சேனைகளின் கர்த்தர் நம்மோடிருக்கிறார். யாக்கோபின் தேவன் நமக்கு அடைக்கலமானவர்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}