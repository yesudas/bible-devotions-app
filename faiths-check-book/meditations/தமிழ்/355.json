{
    "uniqueid": "20241221120000_e6ccec64",
    "date": "2024-12-21",
    "title": "சினத்திலிருந்து அன்புக்கு",
    "key_verse": "33_7:19",
    "memory_verse": {
        "label": "இன்றைய வசனம்",
        "text": "அவர் திரும்ப நம்மேல் இரங்குவார். நம்முடைய அக்கிரமங்களை அடக்கி நம்முடைய பாவங்களையெல்லாம் சமுத்திரத்தின் ஆழங்களில் போட்டுவிடுவார் (மீகா 7:19)."
    },
    "devotion": {
        "label": "தியானம்",
        "text": "கடவுள் ஒருபோதும் தம் அன்பிலிருந்து மாறுவதில்லை. ஆனால் அவர் சினம் சீக்கிரத்தில் மாறிவிடும். அவர் தெரிந்துகொண்டவர்கள் மேல் அன்பு கூருவது அவர் தன்மைக்கானது. அவர் சினமோ அவர் கடமைக்கானது. அவர் அன்பே உருவானவர். ஆகையால் அன்புகூருகிறார். நம்நன்மைக்காக அவர் கோபங்கொள்கிறார். அவர் இதயம் இளைப்பாறும் இடத்துக்கு அவர் திரும்பி வந்து விடுவார். அது அவருக்குச் சொந்தமானவர்கள் மேல் அவருக்கு இருக்கும் அன்பேயாகும். அதன் பின்னர் அவர் நம் துக்கத்தைக் குறித்து இரக்கப்பட்டு அதை முடிவடையச் செய்வார்.\n\nஇது எவ்வளவு சிறப்பான வாக்குறுதியாகும் என்று நினைத்துப் பாருங்கள். அவர் நம்முடைய அக்கிரமங்களை அடக்குவார். அவை நம்மை அடிமைகளாக்கக் கூக்குரலிடுகின்றன. ஆனால் ஆண்டவர் தம்முடைய வலது கையினால் நமக்கு அவற்றின் மேல் வெற்றி அருளுவார். கானானியரைப்போல்அவர்கள் முறியடிக்கப்பட்டு நுகத்தில் மாட்டப்பட்டு இறுதியாகக் கொல்லப்படுவார்கள்.\n\nநம் பாவங்களின் குற்றப்பழி எவ்வளவு சிறப்பாக அகற்றப்படுகிறது என்பதைக் கவனியுங்கள். நம்முடைய பாவங்களையெல்லாம், ஆம் எல்லாப் பாவங்களையும் பார்வோனும் அவன்இரதங்களும் சென்ற சமுத்திரத்தின் ஆழங்களில் போட்டுவிடுவார். சர்வ வல்லமையுள்ள கரமே அவ்வித அதிசயத்தை செய்ய முடியும். ஆழம் குறைவான இடத்தில் போடப்பட்டால் ஒருவேளை அவை நீரோட்டத்தினால் கரையில் ஓதுக்கப்பட்டு விடும். ஆகையால் ஆழங்களில் போட்டுவிடுவார். அவைஅகற்றப்பட்டு விட்டன. கல்லைப்போல் அவை ஆழத்தில் அமிழ்ந்து போய் விட்டன. அல்லேலூயா! அல்லேலூயா!"
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}