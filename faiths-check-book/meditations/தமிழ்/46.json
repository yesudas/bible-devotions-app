{
    "uniqueid": "20240215120000_1e95f018",
    "date": "2024-02-15",
    "title": "எப்போதும் நினைவுள்ளவராய் இருக்கிறார்",
    "key_verse": "19_115:12",
    "memory_verse": {
        "label": "இன்றைய வசனம்",
        "text": "கர்த்தர் நம்மை நினைத்திருக்கிறார், அவர் ஆசீர்வதிப்பார் (சங்.115:12)."
    },
    "devotion": {
        "label": "தியானம்",
        "text": "இந்த வாக்கியத்தின் முதற் பகுதிக்கு நான் என் முத்திரையிட்டு எனதாக்கிக்கொள்ள முடியும். நீங்களும் அவ்விதம் செய்ய முடியாதா? ஆம், யேகோவா நம்மை நினைத்திருக்கிறார் நமக்கு வேண்டியதைக் கொடுத்திருக்கிறார் ஆறுதல்படுத்தியிருக்கிறார். விடுதலை அளித்திருக்கிறார். வழிநடத்தியும் இருக்கிறார். அவர் அருள் செயல்களில் எல்லாம் நம்மை நினைத்திருக்கிறார். அற்பமான நம் விவகாரங்களை அவர் ஒருநாளும் புறக்கணித்ததில்லை. அவர் மனம் நம்மைப் பற்றிய எண்ணங்களால் நிறைந்திருக்கிறது. நினைத்திருக்கிறார் என்பது அதைத்தான் குறிக்கிறது. ஆதியிலிருந்தே இவ்விதம் இருந்திருக்கிறது. இதற்கு ஒருநாளும் ஒருதடையும் ஏற்பட்டதில்லை. சிறப்பான சமயங்களில் அவர் நம்மை நினைத்திருப்பதை நம் தெளிவாய்க் கண்டிருக்கிறோம். இப்போது அத்தருணங்களை நன்றியோடு நினைவு கூருவோமாக! ஆம் உண்மையாகவே கர்த்தர் நம்மை நினைத்திருக்கிறார்.\n\nஇந்த வாக்கியத்தின் இரண்டாம் பகுதி முதற் பகுதியிலிருந்து ஊகித்தறியும் கருத்தாகும். கடவுள் மாறாதவராயிருப்பதால் இறந்த காலத்தில் நம்மை நினைத்திருந்தது போல் எதிர் காலத்திலும் நினைப்பார். இவ்விதம் நினைத்திருப்பது நம்மை ஆசீர்வதிப்பதற்கு ஒப்பானதாகும். இங்கு காரணாகாரியத் தொடர்பை மட்டும் நாம் காணவில்லை. ஆனால் அகத்தூண்டுதலினால் நாம் வெளியிடுவதையும் காண்கிறோம். அவர் ஆசீர்வதிப்பார் என்பது பரிசுத்த ஆவியின் சான்றையும் உள்ளதாயிருக்கின்றது. இது ஆராய்ந்து முடியாத பெரிய காரியங்களையும், எண்ணி முடியாத அதிசயங்களையும் குறிக்கின்றது. இந்த வாக்குறுதின் பிரித்தறியக் கூடிய பண்புற்ற தன்மை, அது எல்லையற்றது என்பதைக் காட்டுகிறது. அவர் தெய்வீகக் கருத்துக்கேற்றபடி நம்மை நித்திய நித்தியமாய் ஆசீர்வதிப்பார். ஆகையால் நாம் ஒவ்வொருவரும் என் ஆத்துமாவே கர்த்தரை ஸ்தோத்தரி என்று சொல்லுவோமாக!"
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}