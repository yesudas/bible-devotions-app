{
    "uniqueid": "20240914120000_d841df05",
    "date": "2024-09-14",
    "title": "கடவுள் ஏற்றுக் கொண்டதற்கு அடையாளம்",
    "key_verse": "59_1:12",
    "memory_verse": {
        "label": "இன்றைய வசனம்",
        "text": "சோதனையைச் சுமக்கிற மனுஷன் பாக்கியவான் அவன் உத்தமனென்று விளங்கின பின்பு கர்த்தர் தம்மிடத்தில் அன்பு கூருகிறவர்களுக்கு வாக்குத்தத்தம் பண்ணின ஜீவ கிரீடத்தைப் பெறுவான் (யாக்.1:12)."
    },
    "devotion": {
        "label": "தியானம்",
        "text": "ஆம்!சோதனையைச் சகித்துக் கொண்டிருக்கிறவன் பாக்கியவான். அவன்மேல் புண்ணாற்றும் கண் மருந்து பரலோகத்திலிருந்து ஊற்றப்படும் வரை யாராலும் அதைக் காண முடியாது. ஆனால் அதற்கு அவன் சகிக்கிறவனாய் இருக்கவேண்டும். கடவுளுக்கு விரோதமாய்க் கலகம் செய்கிறவனாயாவதுநேர்மையிலிருந்து விலகிச் செல்கிறவனாயாவது இருக்கக் கூடாது. அக்கினியின் ஊடாக நடந்து சென்றவனும் அவ்விதம் செல்கையில் போலியானவன் என்று அக்கினியால் சுட்டெரிக்கப்பட்டவனும் பாக்கியவான்.\n\nசோதனை முடிந்தபின் கடவுள் அவன் நடத்தையை ஏற்றுக் கொள்ளுகிறார்என்பதன் அடையாளமாக ஜீவகிரீடத்தைப் பெறுவான். ஆண்டவர் அவன் வாழட்டும் அவன் தராசில் நிறுக்கப்பட்டுக் குறையக் காணப்படவில்லை என்று சொல்வது போல் இருக்கும். அவன் பரிசாக அடைவது வாழ்வேயாகும். வெறும் வாழ்க்கையல்ல, ஆனால் பரிசுத்தமும் மகிழ்ச்சியும்உள்ளவனாய் அவனைக் குறித்த ஆண்டவரின் திட்டத்தை உணர்ந்து வாழும் மெய்யான வாழ்க்கையாகும்.\n\nநம்பிக்கையையும் அன்பையும் குறித்த கடுமையான சோதனைகளை மேற்கொண்டவர்கள் மேலான ஆன்மீக வாழ்க்கையையும் மகிழ்ச்சியையும் அனுபவித்திருப்பார்கள். ஆண்டவர் தம்மைநேசிப்பவர்களுக்கு ஜீவ கிரீடத்தை வாக்குப் பண்ணியிருக்கிறார். ஆண்டவரை நேசிப்பவர்கள் மட்டு;மே சோதனையின் நேரத்தில் உறுதியுடன் நிலைத்திருப்பார்கள். மற்றவர்கள் அமிழ்ந்து விடுவார்கள். அல்லது சிடுசிடுப்பார்கள் அல்லது கோழைத்தனமாக உலகப் பிரகாரமான வாழ்க்கையில்ஈடுபட்டு விடுவார்கள். என் ஆன்மாவே நீ உன் ஆண்டவரை நேசிக்கிறாயா? அப்படியானால் அந்த அன்பு சோதனைக்குள்ளாக வேண்டும். தண்ணீர்கள் அதை அணைத்துவிட முடியாது. ஆண்டவரே எம் அன்பு முடிவு பரியந்தம் என் அன்பைப் பேணிக் காக்கட்டும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}