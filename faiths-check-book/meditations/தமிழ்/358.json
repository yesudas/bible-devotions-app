{
    "uniqueid": "20241224120000_084ef15d",
    "date": "2024-12-24",
    "title": "பாட்டுக்களோடு யோர்தானுக்கு அப்பால்",
    "key_verse": "5_33:29",
    "memory_verse": {
        "label": "இன்றைய வசனம்",
        "text": "உன் சத்துருக்கள் உனக்கு இச்சகம் பேசி அடங்குவார்கள் (உபா.33:29)."
    },
    "devotion": {
        "label": "தியானம்",
        "text": "முதல் எதிரியாகிய பிசாசுஆதியிலிருந்தே பொய் பேசுபவன். ஆயினும் அவன் எளிதில் நம்பத்தகுந்தவனாயிருப்பதால் ஏவாளைப்போல் நாமும் அவனை நம்பிவிடுகிறோம். ஆனால் நாம் அனுபவமடைந்தபின் அவன் பொய்யன் என்று அறிவோம்.\n\nநாம் கிருபையிலிருந்து நழுவி விடுவோமென்றும், நம்தொழிலைக் கனவீனப்படுத்தி விடுவோம் என்றும் சமயப்பகைவரின் தண்டனைத் தீர்ப்புப்படி அழிந்துவிடுவோமென்றும் அவன் சொல்லுகிறான். ஆனால் ஆண்டவர் இயேசுவில் நம்பிக்கை வைத்தவர்களாய் நாம் சரியான பாதையில் சென்று, பிதா அவருக்குக் கொடுத்தவர்களில் ஒருவரையும் அவர்இழந்து விடவில்லை என்பதை மெய்ப்பிப்போம். பிசாசு நமக்கு உணவு கிடைக்காது என்றும் நம் பிள்ளைகளோடு நாம் பட்டினி கிடப்போம் என்றும் சொல்லுகிறான். ஆனால் காகத்திற்கும் உணவு அளிப்பவர் நம்மை இன்னும் மறந்து விடவில்லை. நம்மை ஒருநாளும் மறக்கவும் மாட்டார். நம்பகைவருக்கும் எதிரே நமக்கு ஒரு பந்தியை ஆயத்தம் பண்ணுவார்.\n\nதூரத்தில் காணப்படும் சோதனையிலிருந்து ஆண்டவர் நம்மை விடுவிக்கமாட்டார் என்று அவன் நம் காதில் இரகசியமாகச் சொல்லி, கடைசியாக வரப்போகும் சோதனை நம்மை நிலைகுலையப் பண்ணிவிடும் என்றுபயப்படுத்துகிறான். அவன் எப்படிப்பட்ட பொய்யன் என்று பாருங்கள்! ஆண்டவர் நம்மைவிட்டு விலகுவதுமில்லை, நம்மைக் கைவிடுவதுமில்லை. பொய்பேசும் பிசாசு இப்போது அவனை விடுவிக்கட்டும் என்கிறான். ஆனால் ஆண்டவர் நம்மை விடுவிக்க விரைந்து வந்து, அவன் வாயைஅடக்கி விடுவார்.\n\nமரணம் நமக்குத் தாங்க முடியாததாய் இருக்கும் என்று சொல்வதில் அவன் மகிழ்ச்சி அடைகிறான். பெருக்கெடுத்தோடும் யோர்தானின் தண்ணீரில் என்ன செய்வாய்? என்று அவன் கேட்கிறான். இதிலும் அவன் பொய்யனே. நாம் மகிமையான கீதங்களைப்பாடிக்கொண்டு ஆற்றைக் கடந்து செல்வோம்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}