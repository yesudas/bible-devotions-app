{
    "uniqueid": "20241213120000_23169ea8",
    "date": "2024-12-13",
    "title": "மாலை பகலாக மாறும்",
    "key_verse": "38_14:7",
    "memory_verse": {
        "label": "இன்றைய வசனம்",
        "text": "சாயங்காலத்திலே வெளிச்சமுண்டாகும் (சக.14:7)."
    },
    "devotion": {
        "label": "தியானம்",
        "text": "இவ்விதம் நடப்பது ஆச்சரியமாகும். ஏனெனில்சாயங்காலத்திலே இருட்டாகும் என்றே நாம் அறிந்திருக்கிறோம். கடவுள் நம் அச்சங்களுக்கு மேலும் நம்பிக்கைகளுக்கு அப்பாலும் செயல்படுவதால், நாம் வியப்படைந்து அவர் வல்லமையுள்ள கிருபையைப் போற்றத் தூண்டப்படுகிறோம். நம் இதயங்கள் முன்னறிவிப்பது போல் இருள்அதிகமாகி நடுநிசி வராது. ஆனால் திடீரென்று சாயங்காலத்திலே வெளிச்சமுண்டாகும். நாம் கவலையடைய வேண்டியதில்லை. மிகப்பயங்கரமான நாளிலும் மரணத்தின் நிழலைக் காலையாக மாற்றக் கூடிய ஆண்டவரை நம்புவோமாக! இஸ்ரவேலர் செய்யவேண்டிய செங்கல்லின் அளவு இரண்டு மடங்குஆக்கப்படும்போது மோசே தோன்றினார். துன்பங்கள் அதிகமாகும் போது அவை முடிவடையும் காலம் வந்துவிட்டது என்று அறியலாம்.\n\nஇந்த வாக்குறுதி நம்மைப் பொறுமையுள்ளவர்கள் ஆக்கலாம். வீணாகப் பலநாள்கள் காத்திருந்து, நாம் நம்பிக்கை அற்ற நிலைஅடையும்வரை முழு வெளிச்சமும் காணப்படாமல் இருக்கலாம். துன்மார்க்கருக்குப் பகலாய் இருக்கும் போதே, சூரியன் அஸ்தமித்து விடும். நீதிமான்களுக்கு இரவு நெருங்கும் போது சூரியன் உதயமாகி விடும். அந்தப் பரலோக வெளிச்சத்துக்கு நாம் காத்திருக்கக் கூடாதா? ஒருவேளை அதுவரத்தாமதமாகலாம். ஆனால் அது வரும்போது நாம் காத்திருந்ததைக் குறித்து நாம் வருந்த மாட்டோம்.\n\nஎன் ஆன்மாவே, இயற்கை ஒருக்காலும் கண்டிராத விதமாக வாழ்க்கையிலும் மரணத்திலும் உன்னை ஆசீர்வதிக்கப் போகிறவரைப் பாடித்துதி."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}