{
    "uniqueid": "20241125120000_075c5fab",
    "date": "2024-11-25",
    "title": "சமபூமிகளாக்கப்பட்ட மலைகள்",
    "key_verse": "38_4:7",
    "memory_verse": {
        "label": "இன்றைய வசனம்",
        "text": "பெரிய பர்வதமே, நீ எம்மாத்திரம்? செருபாபேலுக்கு முன்பாக நீ சமபூமியாவாய். தலைக்கல்லை அவன் கொண்டு வருவான். அதற்குக் கிருபையுண்டாவதாக என்று ஆர்ப்பரிப்பார்கள் (சக.4:7)."
    },
    "devotion": {
        "label": "தியானம்",
        "text": "இந்த நிமிடத்தில் இடையூறுகள் இக்கட்டு தேவைகள் ஆகிய மலைகள் நம் பாதையை அடைத்துக் கொண்டிருக்கலாம். இயற்கையின் தோற்றப்படி அதன் மேலேயாவது அதன் மூலமாகவாவது அதைச் சுற்றியாவது எந்தப் பாதையும் நமக்குக் காணப்படாமல் இருக்கலாம். இந்தச்சந்தர்ப்பத்தில் நம்பிக்கை தோன்றினால் உடனே அந்த மலைகள் மறைந்து போய் சமபூமி காணப்படுகிறது. ஆனால் அந்த நம்பிக்கை முதலாவது ஆண்டவர் பலத்தினாலும் அல்ல பராக்கிரமத்திலும் அல்ல என்னுடைய ஆவியினாலேயே ஆகும் என்று சொல்வதைக் கேட்க வேண்டும். வாழ்க்கையில்எதிர்த்துச் சமாளிக்க முடியாத தொல்லைகளை மேற்கொள்ள சிறப்பான இந்த உண்மையை அறிந்து கொள்ள வேண்டும்.\n\nஎன்னாலும் ஒன்றும் செய்ய முடியாது. மக்களைச் சார்ந்து கொள்வதும் மாயை என்று நான் அறிகிறேன். பலத்தினால் அல்ல என்பது உண்மை. காணக்கூடிய எதன்மேலும்சார்ந்து கொள்ள முடியாது. காணமுடியாத ஆவியாலேயே வலிமை இருக்கிறது. தேவனே கிரியை செய்யவேண்டும். மனிதனையும் துணைப்பொருட்களையும் நினைத்துக் கூடப்பார்க்கத் தேவையில்லை. சர்வ வல்ல கடவுள் தம் மக்களின் மேல் அக்கறை கொண்டால் மலைகள் ஒன்றையும் தடுக்கமுடியாது.விளையாட்டு வீரர்கள் பந்துகளைப் போட்டுப் பிடிப்பதைப் போலவும், காலால் உதைத்து விளையாடுவதைப் போலவும், அவர் பூமியை நிலை பெயரச் செய்யக் கூடியவர். இந்த வலிமையை அவர் எனக்கும் கொடுக்கக் கூடும். ஆல்ப் என்னும் மலையை அசைக்கச் சொல்லி, அவர் எனக்குக்கட்டளையிட்டால், அவர் நாமத்தின் மூலம் நான் அவ்விதம் செய்யக் கூடும். அது பெரிய மலையாயிருக்கலாம், ஆனால் என் தளர்ச்சியினால் கூட அது சமபூமி ஆகக்கூடும். ஏனெனில் ஆண்டவர் அவ்விதம் சொல்லியிருக்கிறார். தேவன் என் பக்கத்தில் இருக்கும் போது நான் எதற்குஅஞ்சவேண்டும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}