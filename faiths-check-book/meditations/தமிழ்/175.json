{
    "uniqueid": "20240623120000_0f167a6c",
    "date": "2024-06-23",
    "title": "பகைவரின் திட்டங்கள் அழிக்கப்பட்டன",
    "key_verse": "12_19:32",
    "memory_verse": {
        "label": "இன்றைய வசனம்",
        "text": "ஆகையால் கர்த்தர் ஆசீரியா ராஜாவைக் குறித்து அவன் இந்த நகரத்திற்குள் பிரவேசிப்பதில்லை. இதின்மேல் அம்பு எய்வதுமில்லை. இதற்கு முன் கேடகத்தோடு வருவதுமில்லை. இதற்குஎதிராகக் கொத்தளம் போடுவதுமில்லை (2.இரா.19:32)."
    },
    "devotion": {
        "label": "தியானம்",
        "text": "சனகெரிப் நகருக்கு எவ்விதத் தொல்லையும் அளிக்கவில்லை. அவன் செருக்குடன் பேசியிருந்தான். ஆனால் அவன் அச்சுறுத்தினபடி செயல்படமுடியவில்லை.தம் மக்களின் எதிரிகள் செயல்படுவதைக்கூட ஆண்டவர் தடுக்கக் கூடியவராயிருக்கிறார். சிங்கம் தன்வாயிலே ஆட்டுக்குட்டியை கௌவியிருந்தாலும் சிறந்த மேய்ப்பரானவர் அந்த ஆட்டைச் சிங்கத்தின் வாயிலிருந்து பிடுங்கிக் காப்பாற்றக்கூடியவர். நமக்கு ஏற்படும் மனக்கலக்கம்தெய்வீக ஆற்றலையும் ஞானத்தையும் வெளிப்படுத்தக்கூடிய வாய்ப்பையே அளிக்கிறது.\n\nமேலே கூறப்பட்டுள்ள நிகழ்ச்சியில் அந்தப் பயங்கரமான எதிரி தான் அழிக்க விரும்பிய நகரின் முன்கூடவரவில்லை. அதன் மதிற் சுவருக்கு மேலாக அம்பு எய்து துன்புறுத்தவுமில்லை.நகரிலிருந்து மாளிகைகளைத் தகர்த்தெறிய எந்த இயந்திரங்களையும் உபயோகிக்கவுமில்லை. நகரை முற்றுகையிடக் கொத்தளம் போடவுமில்லை. நம் பகைவர்களும் நமக்கு எவ்விதத் தீங்கும் செய்யாதபடி கர்த்தர் காப்பாற்றுவார். அவர்கள் திட்டங்களை மாற்றி உள்ளத்தின் எண்ணங்களைக்கலைத்து விடுவதால் அவை நிறைவேறாமற் போவதைக் குறித்து அவர்கள் கவலைப்படுவதில்லை. நம் ஆண்டவரில் நம்பிக்கை வைத்து அவர் வழியில் நடந்தால் அவர் நம்மைக் காத்துப் பேணுவார். அவர் சிறப்பான முறையில் நமக்கு அளிக்கும் விடுதலையைக் குறித்து நாம் வியப்படைந்து அவரைப்போற்றித் துதிப்போம். எதிரி நம்மை எதிர்த்து வரும்வரை அவனுக்குப் பயப்படாமல் இருப்போமாக. அவன் வந்தால் ஆண்டவர் மேல் நம்பிக்கை வைப்போமாக."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}