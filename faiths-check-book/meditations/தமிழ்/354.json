{
    "uniqueid": "20241220120000_601c0f14",
    "date": "2024-12-20",
    "title": "மக்களைமக்களாகவும் கடவுளைக் கடவுளாகவும் கருதுதல்",
    "key_verse": "23_51:12-13",
    "memory_verse": {
        "label": "இன்றைய வசனம்",
        "text": "நான் நானே உங்களுக்கு ஆறுதல் செய்கிறவர். சாகப்போகிற மனுஷருக்கும் புல்லுக்கொப்பாகிற மனுபுத்திரனுக்கும் பயப்படுகிறதற்கும், வானங்களைவிரித்து, பூமியை அஸ்திரப்படுத்தி, உன்னை உண்டாக்கின கர்த்தரை மறக்கிறதற்கும் நீ யார்? இடுக்கண் செய்கிறவன் அழிக்க ஆயத்தமாகிறபோது, நீ அவனுடைய உக்கிரத்துக்கு இடைவிடாமல் பயப்படுகிறதென்ன? இடுக்கண் செய்கிறவனுடைய உக்கிரம் எங்கே? (ஏசா.51:12-13)."
    },
    "devotion": {
        "label": "தியானம்",
        "text": "மேலே கொடுக்கப்பட்டிருக்கும் வசனங்களையே இன்றைய தினத்துக்கான வாக்குறுதியாக எடுத்துக் கொள்ளவும். அதை விவரிக்க அவசியமில்லை. நடுங்கிக் கொண்டிருப்பவனே, அதை வாசி, விசுவாசி, அதைஉண்மையென்று ஏற்றுக்கொண்டு ஆண்டவரிடம் மன்றாடு. நீ யாரைக்குறித்துப் பயப்படுகிறாயோ அவன் மனிதனே. அதே சமயத்தில் உனக்கு ஆறுதல் அளிப்பதாக வாக்கு அளிப்பவர் கடவுள். உன்னைப் படைத்தவர் வானத்தையும் பூமியையும் படைத்தவர் ஆபத்து சிறிதளவேயானது. அதற்காகவாக்களிக்கப்படும் ஆறுதல் எல்லையற்றது.\n\nஇடுக்கண் செய்கிறவனுடைய உக்கிரம் எங்கே? அது ஆண்டவர் கையில் இருக்கிறது. அது மரணத்தறுவாயில் இருக்கிறவனுடைய உக்கிரமேயாகும். மூச்சு அடங்கினவுடன் அது அடங்கி விடும். நம்மைப் போல் நலிந்தவனைக்குறித்து நாம்ஏன் பயப்படவேண்டும்? அற்பமான மனிதனைக் கடவுளுக்கொப்பாக நினைப்பதனால் கடவுளை அவமானப்படுத்தாமல் இருப்போமாக. மனிதனுக்கு அளவுக்கு அதிகமாகப் பயப்படுவதனாலும் அவனை மட்டுக்கு மீறி நேசிப்பதனாலும், அவனை விக்கிரகம் போல் ஆக்கலாம். மக்களை மக்களாகவும்கடவுளைக் கடவுளாகவும் கருதுவோமாக. அப்பொழுது ஆண்டவருக்கு மட்டுமே பயப்படுகிறவர்களாய் அமைதியுடன் நம் கடமைகளைச் செய்கிறவர்களாய் இருப்போம்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}