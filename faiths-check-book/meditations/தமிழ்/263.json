{
    "uniqueid": "20240919120000_b90f80fb",
    "date": "2024-09-19",
    "title": "பாடுவதற்கான காரணம்",
    "key_verse": "36_3:17",
    "memory_verse": {
        "label": "இன்றைய வசனம்",
        "text": "உன் தேவனாகிய கர்த்தர் உன் நடுவில் இருக்கிறார். அவர் வல்லமையுள்ளவர், அவர் இரட்சிப்பார். அவர் உன் பேரில் சந்தோஷமாய் மகிழ்ந்து, தன்னுடையஅன்பினிமித்தம் அமர்ந்திருப்பார். அவர் உன்பேரில் கெம்பீரமாய் களிகூருவார் (செப்.3:17)."
    },
    "devotion": {
        "label": "தியானம்",
        "text": "இது எவ்வளவு சிறப்பான வாக்குத்தத்தம் என்று பாருங்கள். யேகோவா வல்லமையுள்வராகத் தம் மக்கள் நடுவில்இருப்பார். சமாதானத்திலும் நம்பிக்கையிலும் நமக்கு ஊக்கமளிக்க அவர் பிரசன்னமே போதுமானது. நம் யேகோவாவிடம் அளவிட முடியாத ஆற்றல் சேமித்து வைக்கப்பட்டுள்ளது. அவர் தம் சபை நடுவே இருக்கிறார். ஆகையால் அவர் மக்கள் ஆர்ப்பரித்துக் கெம்பீரிப்பார்களாக!\n\nஅவர்சமூகம் மட்டும் நம்மோடு இருப்பதில்லை. அவர் இரட்சிப்பதிலும் ஈடுபட்டுள்ளார். அவர் இரட்சிப்பார். அவர் எப்போதும் இரட்சித்துக் கொண்டேயிருக்கிறார். அதனாலேயே இயேசு என்னும் பெயர் அவருக்குக் கொடுக்கப்பட்டது. நமக்கு ஏதாவது ஆபத்து ஏற்பட்டுவிடும் என்று நாம் அஞ்சவேண்டியதில்லை. ஏனெனில் அவர் இரட்சிப்பதற்கு வல்லமை உள்ளவராயிருக்கிறார்.\n\nஅதுமட்டுமல்ல அவர் நித்தியமாய் மாறாதவராயிருக்கிறார். அவர் நேசிக்கிறார். நேசிப்பதில் இளைப்பாறுதல் காண்கிறார். அவர் அன்பு கூருவதை நிறுத்தமாட்டார். நேசிப்பது அவருக்கு மகிழ்ச்சிஅளிக்கிறது. நாம் அன்பு கூருகிறவர்களில் கெம்பீரமாய்க் களி கூருகிறார். இது மிகவும் அதிசயமானது. கடவுள் எல்லாவற்றையும் படைத்தபோது பாடவில்லை. அது நல்லது என்று கண்டார் என்று சொல்லியிருக்கிறது. ஆனால் இரட்சிக்கத் தொடங்கின போது பிதா, குமாரன், பரிசுத்தஆவியானவர் கெம்பீரித்துப் பாடி களிகூர்ந்தார். அதை நினைத்துப் பார்த்து ஆச்சரியப்படு. தாம் தெரிந்தெடுத்த மணவாட்டியைக் குறித்து யேகோவா விவாகத்திற்கான பாட்டுப் பாடுகின்றார். அவள் அவர் நேசிப்பவள். அவர் மகிழ்ச்சி ஆனவள் அவர் இளைப்பாறுதலானவள் அவர் பாட்டானவள்.ஆண்டவராகிய இயேசுவே உம்முடைய அளவற்ற அன்பினால் உம்மில் களிகூரவும் கெம்பீரித்துப் பாடவும் போதித்தருளும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}