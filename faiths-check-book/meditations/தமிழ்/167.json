{
    "uniqueid": "20240615120000_85bbe1de",
    "date": "2024-06-15",
    "title": "குடும்பத்திற்கான ஆசீர்வாதம்",
    "key_verse": "19_128:5",
    "memory_verse": {
        "label": "இன்றைய வசனம்",
        "text": "கர்த்தர் சீயோனிலிருந்து உன்னை ஆசீர்வதிப்பார். நீ ஜீவனுள்ள நாளெல்லாம் எருசலேமின் வாழ்வைக் காண்பாய் (சங்.128:5)."
    },
    "devotion": {
        "label": "தியானம்",
        "text": "இது கர்த்தருக்குப் பயந்து அவர் வழிகளில் நடக்கும் மனிதனுக்குக் கொடுக்கப்படும் வாக்குறுதியாகும். அவன் குடும்பம் ஆசீர்வதிக்கப்படும். அவன் மனைவியும் பிள்ளைகளும் குடும்பத்தில் மகிழ்ச்சி அளிப்பவர்களாய் இருப்பார்கள். அதோடு சபையின் அங்கத்தினாகசபையும் செழித்து வளர அவன் விரும்புகிறான். ஏனென்றால் தன்னுடைய குடும்பத்தினருக்காக அவன் கவலைப்படுவதுபோல் ஆண்டவரின் குடும்பத்துக்காகவும் கவலைப்படுகிறான். கடவுள் நம் வீட்டைக் கட்டியிருக்கும்போது அவர் வீடு கட்டப்படவேண்டுமென்று நாம் விரும்புவது சரியல்லவா? நாம்செய்யும் நன்மையான காரியங்களினால் ஆண்டவரால் தெரிந்துகொள்ளப்பட்ட சபை நன்மையடையாவிட்டால் அவை உண்மையாகவே நன்மையானவை அல்ல.\n\nசீயோனின் சபையோடு ஆண்டவரைத் தொழச் செல்லும்போது நீ ஆசீர்வாதத்தைப் பெற்றுக்கொள்வாய். விண்ணப்பங்களும் துதிஸ்தோத்திரங்களும் ஏறெடுக்கப்பட்டு, மகா பெரிய பலிக்கு சாட்சி கூறப்படும். அவ்விடத்தில் உனக்குப் போதனை அளிக்கப்படும். நீ உற்சாகப்படுத்தப்படுவாய். ஆறுதலும் அடைவாய். கர்த்தர் சீயோனிலிருந்து உன்னை ஆசீர்வதிப்பார்.\n\nநீ மட்டும் நன்மைஅடையமாட்டாய். சபையே விருத்தியடையும். விசுவாசிகளின் எண்ணிக்கை பெருகும். அவர்கள் தூயபணி வெற்றிபெறும். கிருபை பொருந்தினவர்கள் சிலர் உயிரோடிருக்கும்வரை இந்த வாக்குறுதி உண்மையாய் இருக்கிறது. ஆனால் அவர்கள் மரணமடைந்ததும் மக்களின் ஊக்கம் குறைந்துவிடுகிறது. நாம்எப்போதும் எருசலேமுக்கு நற்காரியங்களைக் கொண்டு செல்பவர்களாய் இருப்போமாக. ஆண்டவரே, உம் கிருபையினால் எங்களை அப்படிப்பட்டவர்களாக்கும். ஆமென்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}