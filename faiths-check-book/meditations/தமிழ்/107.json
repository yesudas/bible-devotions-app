{
    "uniqueid": "20240416120000_df2d8a84",
    "date": "2024-04-16",
    "title": "யாவும் பரிசுத்தமாக்கப்படும்",
    "key_verse": "38_14:20",
    "memory_verse": {
        "label": "இன்றைய வசனம்",
        "text": "அந்நாளிலே குதிரைகளின் மணிகளிலே கர்த்தருக்குப் பரிசுத்தம் என்னும் விலாசம் எழுதியிருக்கும் (சக.14:20)."
    },
    "devotion": {
        "label": "தியானம்",
        "text": "யாவும் தூய்மையாக்கப்பட்டு, குதிரைகளின் மணிகள் ஆண்டவருக்குப் பரிசுத்தம் என்னும் ஒலியெழுப்பும். அந்நாள் பாக்கியமான நாள். என்னைப் பொறுத்தமட்டில் அந்த நாள் வந்துவிட்டது. நான் கடவுளுக்கென்று எல்லாவற்றையும் தூய்மைப்படுத்துகிறேனா? நான் அணிவதும் களைவதுமான உடைகள் என் ஆண்டவராகிய இயேசு கிறிஸ்துவின் நீதியைக் குறித்து என்னை நினைவுபடுத்தவேண்டுமல்லவா? நான் செய்யும் வேலை ஆண்டவருக்கு ஏற்றவிதமாகச் செய்யப்படவேண்டுமல்லவா? இன்று என் உடைகள் என் ஆசாரிய ஊழியத்துக்கான உடைகளாகவும். என் உணவு சாக்கிரமெந்துகளாகவும், என் வீடு ஆலயமாகவும், என் மேஜை பலிபீடமாகவும், என் பேச்சு தூபவர்க்கமாகவும், நான் ஓர் ஆசாரியனாகவும் இருந்தால் எவ்வளவு நன்றாயிருக்கும் ! ஆண்டவரே, உம் வாக்குறுதியை நிறைவேற்றி, எனக்கு யாதொன்றும் சாதாரணமானதாகவாவது, அசுத்தமானதாகவாவது இராமல் இருக்கச் செய்யும்.\n\nவிசுவாசத்தினால் நான் இதை எதிர்பார்ப்பேனாக ! இது நிறைவேறும் என்று நம்புவதனால் இது நிறைவேற உதவி புரிவேனாக. நான் இயேசுவுக்குச் சொந்தமானபடியால், எனக்கு உள்ளவற்றையெல்லாம் என் ஆண்டவர் கணக்கெடுத்துக்கொள்வாராக. ஏனெனில் எல்லாம் அவருக்கே உரியவை. நான் இன்று அவற்றை உபயோகிக்கும் விதத்திலிருந்து இது உண்மையென்று நீரூபிக்கத் தீர்மானம் செய்கிறேன். காலையிலிருந்து மாலைவரை நான் செய்வதையெல்லாம் மகிழ்ச்சியும் தூய்மையான விதிப்படி செய்வேன். என் மணிகள் ஓசை எழுப்பும். அவற்றைத் தடுப்பது ஒன்றும் இல்லையே. என் குதிரைகளுக்கு மணிகள் இருக்கும். இனிய இசை பரிசுத்தவான்களுக்கு உரியது. என் மணிகள், இசை, மகிழ்ச்சி எல்லாம் பரிசுத்தமாக்கப்பட்டு, மகிழ்ச்சிகரமான கடவுளின் நாமத்தை ஒலிக்கும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}