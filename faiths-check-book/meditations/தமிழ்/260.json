{
    "uniqueid": "20240916120000_8b0bb77a",
    "date": "2024-09-16",
    "title": "கண்டிப்பாகப் பரிசு பெறுவோம்",
    "key_verse": "40_10:42",
    "memory_verse": {
        "label": "இன்றைய வசனம்",
        "text": "சீஷன் என்னும் நாமத்தின் நிமித்தம் இந்தச் சிறியரில் ஒருவனுக்கு ஒரு கலசம் தண்ணீர் மாத்திரம் குடிக்கக் கொடுக்கிறவனும் தன் பலனை அடையாமற்போகான் என்றுமெய்யாகவே உங்களுக்குச் சொல்லுகிறேன் (மத்.10:42)."
    },
    "devotion": {
        "label": "தியானம்",
        "text": "அந்த அளவு உதவியாவது நான் செய்ய முடியும். ஆண்டவரின் ஊழியக்காரனுக்கு இரக்கம் காட்டி உதவி செய்ய என்னால் முடியும். அவர்கள் எல்லோரையும்நான் நேசிக்கிறேன் என்றும் அவர்கள் கால்களைக் கழுவுவதைச் சிறப்பான செயலாகக் கருதுகிறேன் என்றும் ஆண்டவர் அறிவார். எஜமானரின் பொருட்டு சீடரை நான் நேசிக்கிறேன்.\n\nஒரு கலசம் தண்ணீர் மாத்திரம் குடிக்கக் கொடுக்கிறவன் என்று சிறப்பில்லாத செயலை நம்ஆண்டவர் எவ்வளவு கிருபையுடன் சிறப்பித்துக் கூறுகிறார் என்பதை நினைத்துப் பாருங்கள். நான் எவ்வளவு ஏழையானாலும் இதைச் செய்யலாம். நான் எந்தத் தாழ் நிலையில் இருந்தாலும் இதைச் செய்யலாம். நான் மனமகிழ்வோடு இதைச் செய்வேன். சாதாரணமான இச்செயலைக்கூட ஆண்டவர்கவனிக்கிறார். அது அவரைப் பின் பற்றுகிறவர்களில் சிறியவரான ஒருவருக்குச் செய்யப்படும்போது அவர் அக்கறையோடு பார்க்கிறார். அச் செயலின் விலைமதிப்பையாவது திறமையையாவது அளவையாவது அவர் பார்ப்பதில்லை. ஆனால் அது எந்த நோக்கத்துடன் செய்யப்படுகிறது என்பதையேகவனிக்கிறார். ஒருவர் அவருடைய சீடராயிருப்பதால் நாம் அச்சீடருக்குச் செய்வதை அச் சீடரின் ஆண்டவர் பார்த்துக் கைம்மாறு செய்கிறார். நாம் செய்யும் செயலின் தகுதிக்காக அவர் ஈடு செய்வதில்லை. அவர் கிருபையின் ஐசுவரியத்தின்படி செய்கிறார்.\n\nநான் ஒரு கலசம்தண்ணீர் மட்டும் கொடுக்கிறேன். அவர் நான் குடிக்க ஜீவ தண்ணீர் அளிக்கிறார். அவருடைய சிறியரில் ஒருவனுக்கு நான் கொடுக்கிறேன். அவர் என்னையும் அப்படிப்பட்டவரில் ஒருவனாகக் கருதுகிறார். அவருடைய கிருபையினால் வழி நடத்தப்பட்டே நான் அவ்விதம் கொடுக்கிறேன். ஆனால்அவர் நான் என் பலனை அடைவேன் என்று வாக்களிக்கிறார்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}