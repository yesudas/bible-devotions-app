{
    "uniqueid": "20241128120000_5658336b",
    "date": "2024-11-28",
    "title": "தேவன் ஆசீர்வதிக்கக் கூடியவைகளைச் செய்",
    "key_verse": "5_28:8",
    "memory_verse": {
        "label": "இன்றைய வசனம்",
        "text": "கர்த்தர் உன்களஞ்சியங்களிலும் நீ கையிடும் எல்லா வேலையிலும் உனக்கு ஆசீர்வாதம் கட்டளையிடுவார். உன் தேவனாகிய கர்த்தர் உனக்குக் கொடுக்கும் தேசத்திலே உன்னை ஆசீர்வதிப்பார் (உபா.28:8)."
    },
    "devotion": {
        "label": "தியானம்",
        "text": "நம் தேவனாகியகர்த்தருக்கு நாம் கீழ்ப்படிந்தால் அவர் நமக்குக் கொடுப்பதை ஆசீர்வதிப்பார். செல்வம் ஆண்டவரால் ஆசீர்வதிக்கப்படும் போது அது சாபமாயிராது. அவசரத் தேவையானதற்கு அதிகமாக மக்களுக்கு இருக்கும் போது அவர்கள் அதைக் களஞ்சியங்களில் சேர்த்து வைக்கிறார்கள். அப்போதுஇச்சையும் இருதய கடினமாகிய வெப்பு நோயும் அவற்றைத் தாக்குகின்றன. ஆனால் ஆண்டவரின் ஆசீர்வாதம் இருந்தால் அவ்விதம் நேரிடாது. முன்மதியுடன் சேமித்து வைப்போம். வள்ளன்மையோடு செலவு செய்வோம். நன்றியறிதல் அதைச் சரியான பணிக்கென நேர்ந்து விடச் செய்கிறது.கடவுளைத் துதித்துக் கொண்டே அதைச் செலவு செய்வோம். நம்முடைய சேமிப்புப் பெட்டகத்திலும் வங்கிக் கணக்கிலும் ஆண்டவரின் ஆசீர்வாதம் இருப்பது பெரிய கிருபையாகும்.\n\nநீ கையிடும் எல்லா வேலையிலும் உனக்கு ஆசீர்வாதம் கட்டளையிடுவார் என்பது எவ்வளவுசிறந்த கருணையாகும். ஆண்டவர் ஆசீர்வதிக்க வேண்டுமென்று கேட்கக் கூடாத எந்த வேலையையும் நாம் செய்யத் தொடங்கவும் மாட்டோம். ஜெபம் செய்யாமலும் நம்பிக்கை இல்லாமலும் அதைச் செய்யவும் மாட்டோம். ஒவ்வொரு வேலையிலும் ஆண்டவரின் உதவியை எதிர்பார்ப்பது எவ்வளவுசிறந்த ஒரு வாய்ப்பாகும்! சிலர் அதிஷ்டமுள்ள மக்களைப் பற்றிப் பேசுகிறார்கள். ஆனால் அதிஷ்டத்தை விட ஆண்டவரின் ஆசீர்வாதம் மேலானது. ஆண்டவரின் கருணையோடு ஒப்பிட்டுப் பார்த்தால் பெரியவர்களின் ஆதரவு ஒன்றுமில்லாததே ஆகும். தன்னம்பிக்கை நல்லதுதான் ஆனால்ஆண்டவரின் ஆசீர்வாதம் சிறப்பான வரங்கள் கூர்மதி சாமர்த்தியம் எல்லாவற்றிலும் அடையும் பயன்களை விடச் சிறந்தது."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}