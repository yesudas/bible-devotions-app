{
    "uniqueid": "20240808120000_e47b353b",
    "date": "2024-08-08",
    "title": "நம்பக்கூடியவர் மேல் நம்பிக்கை",
    "key_verse": "23_50:7",
    "memory_verse": {
        "label": "இன்றைய வசனம்",
        "text": "கர்த்தராகிய ஆண்டவர் எனக்குத் துணை செய்கிறார் (ஏசா.50:7)."
    },
    "devotion": {
        "label": "தியானம்",
        "text": "மேசியாமரணபரியந்தம் கீழ்ப்படிந்தபோது அடிக்கிறவர்களுக்கு என் முதுகையும் தாடைமயிரைப் பிடுங்குகிறவர்களுக்கு என் தாடைகளையும் ஒப்புக்கொடுத்தேன் என்று சொல்வதாகத் தீர்க்கர் கூறுகிறார். கடவுள் நிச்சயமாகத் தமக்குத் துணைசெய்வார் என்னும் உறுதியுடன் யேகோவாவை நம்பினார்.\n\nஎன் ஆத்துமாவே என் ஆண்டவருடைய வருத்தத்துடன் ஒப்பிட்டுப் பார்த்தால் நம்முடையது தூசிபோன்றதே ஆகும். அப்படியிருக்கும்போது கர்த்தராகிய ஆண்டவர் நமக்கு உதவி செய்வார் என்று நம்ப முடியாதா? நம் ஆண்டவருடைய நிலை தனித்தன்மை வாய்ந்ததாய் இருந்தது. பாவியான மக்களின்பிரதிநிதியாக அவர்களுக்குப் பதில் ஆள் ஆகவும் அவர்களுக்கான பலியாகவும் அவர் இருந்தார். ஆகையால் பிதா அவரைக் கைவிடவேண்டியதாயும் இருந்தது. ஆனால் இதைவாசிப்பவரே நீர் அவ்விதம் செய்யவேண்டிய தேவையுமில்லை. ஏன் என்னைக் கைவிட்டீர் என்று கதற வேண்டியதுமில்லை. உம்இரட்சகர் அவ்வித நிலையிலும் கடவுள் மேலும் சார்ந்திருந்தார். நீர் அவ்விதம் இருக்க முடியாதா? அவர் உமக்காக மரித்து நீர் கைவிடப்பட வேண்டியதில்லை என்ற நிலையை ஏற்படுத்தினார். ஆகையால் உற்சாகம் கொள்வீராக!\n\nஇந்த நாளின் வேலைகளும் தொல்லைகளும் எதிர்ப்படும்போது கர்த்தராகிய ஆண்டவர் எனக்குத் துணை செய்கிறார் என்று சொல்லித் தைரியமாக முன்னோக்கிச் செல்லுவீராக! முகத்தில் எந்த விதமான மாற்றத்தின் அறிகுறியும் இல்லாமல் எவ்விதத் தளர்ச்சியும் அவமானமும் உம் அருகில்கூட வராது என்று நம்புவீராக! கடவுள் உதவி செய்வதை யார்தடை செய்ய முடியும்? எல்லாம் வல்ல இறைவனின் உதவி கிடைக்கும் என்று திட்டமாக நம்பினால் உமக்கு எதுவும் கடினமானதாய் இருக்காதே. இந்த நாளை மகிழ்ச்சியுடன் தொடங்கும். உமக்கும் நித்திய இன்பத்துக்கும் இடையே ஐயத்தின் அறிகுறி கூடத் தோன்றாமல் இருப்பதாக!"
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}