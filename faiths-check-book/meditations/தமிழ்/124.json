{
    "uniqueid": "20240503120000_01430c6f",
    "date": "2024-05-03",
    "title": "அவர் தொனியைக் கேட்க ஆயத்தமாயிருங்கள்",
    "key_verse": "9_5:24",
    "memory_verse": {
        "label": "இன்றைய வசனம்",
        "text": "முசுக்கட்டைச் செடிகளின் நுனிகளிலே செல்லுகிற இரைச்சலை நீ கேட்கும்போது சீக்கிரமாய் எழும்பிப்போ. அப்பொழுது பெலிஸ்தரின் பாளயத்தை முறிய அடிக்க, கர்த்தர் உனக்கு முன்பாகப் புறப்பட்டிருப்பார் (2.சாமு.5:24)."
    },
    "devotion": {
        "label": "தியானம்",
        "text": "ஆண்டவர் அசைவதைக் காட்டும் அடையாளங்கள் நம்மை அசைக்கவேண்டும். காற்றானது தனக்கு இஷ்டமான இடத்திலே வீசுகிறது. அதின் சத்தத்தைக் கேட்கிறோம். அப்போது நாம் உயிர்ப்புடன் இருக்கவேண்டுவது அவசியம். அந்த அரிய வாய்ப்பை நாம் பயன்படுத்திச் செயல்படவேண்டும். நாம் எக்காலத்திலும் பெலிஸ்தரோடு போர் செய்யவேண்டியவர்களாய் இருக்கிறோம். அதிலும் கர்த்தரே நமக்கு முன்பாகப் புறப்பட்டிருக்கும்போது நாம் வீர தீரமாகப் போரிடவேண்டும். காற்று மரங்களின் நுனிகளை அசையச் செய்ததைத் தாவீதும் அவர் மனிதரும் தாக்குதலுக்கான அடையாளமாகக்கொண்டு முன்னேறினார்கள். அப்போது ஆண்டவரே பெலிஸ்தரை முறியடித்தார். இந்த நாளிலே நம் நண்பர் பலரிடம் அவருக்காகப் பேச ஆண்டவர் வாய்ப்பளித்தால் எவ்வளவு நன்றாயிருக்கும்! சந்தர்ப்பம் ஏற்படும்போது அதைப் பயன்படுத்துவதற்குக் கவனமாயிருப்போமாக. ஒருவேளை இன்று நற்செய்தியின் நாளாயிருக்கலாம். ஆன்மாக்களை வெல்லும் பருவமாயிருக்கலாம். காற்றின் இரைச்சலை கேட்கவும் முன் அறிகுறிக்குக் கீழ்ப்படியவும் ஆயத்தமாய் இருப்பது அவசியம். அப்பொழுது கர்த்தர் உனக்கு முன்பாகப் புறப்பட்டிருப்பார் என்பது ஒரு வாக்குறுதியன்றோ? அது நம்மை செயல்பட ஊக்கவிக்கப்போதுமானதன்றோ? கர்த்தர் நமக்கு முன்னால் போகும்போது நாம் பின்தங்கக் கூடாது."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}