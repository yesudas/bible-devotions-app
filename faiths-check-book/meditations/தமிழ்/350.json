{
    "uniqueid": "20241216120000_87817e3f",
    "date": "2024-12-16",
    "title": "தெய்வீக வெளியேற்றுதல்",
    "key_verse": "6_17:18",
    "memory_verse": {
        "label": "இன்றைய வசனம்",
        "text": "கானானியருக்கு இருப்பு ரதங்கள் இருந்தாலும், அவர்கள் பலத்தவர்களாயிருந்தாலும் நீங்கள் அவர்களைத் துரத்திவிடுவீர்கள் (யோசு.17:18)."
    },
    "devotion": {
        "label": "தியானம்",
        "text": "நிச்சயமாக வெற்றி கிட்டும் என்பதும் பேராண்மைக்கு உற்சாகம் அளிப்பதாகும். ஏனெனில் அந்த நிச்சயம் உள்ளவன் நம்பிக்கையோடு போருக்குச் செல்லுவான். எங்கு போக அச்சம் கொண்டவனாய் இருந்தானோ அங்கு தைரியத்துடன் செல்லுவான். நமக்குள்ளும்நமக்குச் சுற்றிலும் இருக்கும் தீமையை எதிர்த்தே நாம் போர் புரிகிறோம். அதில் நமக்கு வெற்றி கிட்டும் என்றும் அந்த வெற்றியும் ஆண்டவர் இயேசுவின் நாமத்தினாலேயே வரும் என்றும் நம்மை நம்ப வைக்க வேண்டும். நாம் வீழ்ச்சியடைவதற்குச் சென்று கொண்டிருக்கவில்லை.வெற்றியடைவதற்கே சென்று கொண்டிருக்கிறோம். நாம் கண்டிப்பாக வெற்றியடைவோம். கடவுளின் கிருபை அதன் வரம்பில்லாத ஆற்றலில் எல்லாவிதத் தீமைக்கும் எதிராகப் போர்புரிகிறது. ஆகையால் வெற்றி கிடைப்பது நிச்சயம்.\n\nநம் பாவங்களில் சில நம் மனதின் ஆக்கநலத்தினாலும் பழைய பழக்கங்களினாலும் நெருங்கிய நட்பினாலும் பொழுதுபோக்குப் பணிகளினாலும் வலிமை வாய்ந்த பக்க பலம் பெறுகின்றன. எப்படியானாலும் அவற்றை மேற்கொள்ள வேண்டும். அவை ஆற்றல் வாய்ந்தவையாய் இருக்கின்றன. அவற்றோடு ஒப்பிடும் போது நாம்வலுக்குறைந்தவர்களாய் இருக்கிறோம். ஆயினும் கடவுளின் நாமத்தில் நாம் அவற்றை அடக்கியாள வேண்டும். நாம் அடக்கியாளுவோம். ஒரே ஒரு பாவம் நம்மேல் ஆட்சி செலுத்தினாலும் நாம் மோட்சத்திற்குச் செல்ல முடியாது. ஏனெனில் பரிசுத்தவான்களைக் குறித்து பாவம் உங்களைமேற்கொள்ளமாட்டாது என்று சொல்லப்பட்டிருக்கிறது. ஆகவே எழுந்து கானானியர் ஒவ்வொருவரையும் வெட்டி வீழ்த்துங்கள். அவர்கள் இருப்பு ரதங்களை உடைத்தெறியுங்கள். சேனைகளின் கர்த்தர் நம்மோடிருக்கிறார். பாவத்தை அழிக்கும் அவர் ஆற்றல் கிரியை செய்வதை யாரும் தடை செய்யமுடியாது."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}