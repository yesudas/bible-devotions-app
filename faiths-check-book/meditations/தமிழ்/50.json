{
    "uniqueid": "20240219120000_8f04d648",
    "date": "2024-02-19",
    "title": "தொலைவில் நலம் உண்டு",
    "key_verse": "34_1:12",
    "memory_verse": {
        "label": "இன்றைய வசனம்",
        "text": "உன்னை நான் சிறுமைப்படுத்தினேன். இனி உன்னைச் சிறுமைப்படுத்தாதிருப்பேன் (நாகூம் 1:12)."
    },
    "devotion": {
        "label": "தியானம்",
        "text": "வேதனைக்கும் ஓர் எல்லை உண்டு. கடவுள் அதை அனுப்புகிறார். கடவுள் அதை நீக்குகிறார். நீங்கள் பெருமூச்சுடன் இது எப்போது முடியும்? என்று ஏங்குகிறீர்களா? இந்த உலக வாழ்க்கை முடிவடையும்போது நம் துயரங்களும் நிச்சயமாகவும் இறுதியாகவும் முடிவடையும். நம் ஆண்டவர் வரும்வரை அமைதியாகக் காத்திருந்து, நம் ஆண்டவரின் சித்தத்தைப் பொறுமையுடன் தாங்கிக் கொள்வோமாக.\n\nநம் பரமபிதா அவர் திட்டப்படி பிரம்பை உபயோகித்தபின் அதை அகற்றிவிடுகிறார். நம் மடமை அடித்து விரட்டப்பட்டபின் நாம் அடிபடவேண்டியதில்லை. நம் நற்பண்புகள் கடவுளை மகிமைப்படுத்த வேண்டும் என்பதற்காக அல்லது நம்மைச் சோதிப்பதற்காக நமக்கு அந்த வேதனை கொடுக்கப்பட்டிருக்குமேயானால் ஆண்டவரின் புகழ்ச்சிக்கு நாம் சாட்சியாயிருந்தபின் அது நீங்கிவிடும். நாம் அவருக்கு அளிக்கவேண்டிய புகழ்ச்சியையெல்லாம் அளிக்கும்வரை அந்த வேதனை நம்மைவிட்டு நீங்குவதை நாம் விரும்பமாட்டோம்.\n\nஇன்று ஆழ்ந்த அமைதி இருக்கலாம். ஆனால் எவ்வளவு சீக்கிரம் கொந்தளிப்பு தொடங்கும் என்று யாரும் அறியோம். கோதுமை நீண்ட காலமாகக் கொடுந்துன்பம் அனுபவித்தபின் சூடடிக்கும் கோல் அதன் இடத்தில் மாட்டப்படுகிறது. கோதுமையோ களஞ்சியத்தில் சேர்க்கப்படுகிறது. இப்போது நாம் துக்கப்பட்டுக்கொண்டிருந்தால் சில மணி நேரத்துக்குள் மகிழ்ச்சி அடையலாம். இரவைப் பகலாக்குவது ஆண்டவருக்கு கடினமல்ல. இருண்ட மேகத்தை அனுப்புபவர் வெகு சீக்கிரத்தில் அதை அகற்றிவிடலாம். ஆகையால் நாம் மகிழ்ந்து ஆர்ப்பரிப்போமாக! நல்ல காலத்தை எதிர்பார்த்து நாம் அல்லேலூயா பாடுவோமாக!"
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}