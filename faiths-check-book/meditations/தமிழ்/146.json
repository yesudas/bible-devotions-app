{
    "uniqueid": "20240525120000_54443e0c",
    "date": "2024-05-25",
    "title": "கடவுளின் பொக்கிஷசாலை",
    "key_verse": "5_28:12",
    "memory_verse": {
        "label": "இன்றைய வசனம்",
        "text": "கர்த்தர் உனக்குத் தமது நல்ல பொக்கிஷசாலை (யைத்)…. திறப்பார் (உபா.28:12)."
    },
    "devotion": {
        "label": "தியானம்",
        "text": "முதலாவது இது மழை பெய்வதைக்குறிக்கிறது. ஏற்ற காலத்தில் கர்த்தர் இதை அளிப்பார். மழை ஆண்டவர் தம்முடைய அடியார்மேல் பொழிய ஆயத்தமாயிருக்கும் எல்லா விண்ணுலக பாக்கியங்களையும் குறிக்கும் தனிக் குறியாகும். ஆண்டவரின் உடைமையானவரின்மேல் இவ்வித மழை பொழிந்தால் எவ்வளவு நன்றாயிருக்கும்.\n\nஆண்டவரின் பொக்கிஷசாலையைத் திறக்க எலியா போன்ற பெரிய தீர்க்கராலேயே முடியும் என்று நாம் நினைக்கிறோம். ஆனால் அது உண்மையல்ல. இந்த வாக்குறுதி இஸ்ரவேலரில் திடப்பற்றுடைய ஒவ்வொருவருக்கும் உரியது. ஆண்டவரை நம்பும் நண்பரே, கர்த்தர்உனக்குத் தமது நல்ல பொக்கிஷசாலையைத் திறப்பார். வானம் திறப்பதை நீரும் கண்டு, உம் கையை நீட்டி, உமக்கு வேண்டியதை எடுத்துக்கொள்ளலாம். உம்மைச் சுற்றிலும் உள்ள சகோதரருக்குத் தேவையானவற்றையும் எடுத்துக்கொள்ளலாம். நீர் கிறிஸ்துவிலும் அவர் வார்த்தைகள்உம்மிலும் நிலைத்திருந்தால் நீர் கேட்டுக்கொள்வது எதுவோ அது உமக்கு அருளப்படும். மறுக்கப்படமாட்டாது.\n\nநீர் இன்னும் ஆண்டவரின் பொக்கிஷங்களைப்பற்றியெல்லாம் அறிந்துகொள்ளவில்லை. நீர் உய்த்தறிவதற்கு ஏற்றவாறு அவை அருளப்படும். நிச்சயமாக அவர்உடன்படிக்கையின் வலிமையை நீர் முழுவதுமாக இன்னும் அநுபவிக்கவில்லை. ஆனால் அவர் அன்பை நீர் அறியச் செய்து, உம்மில் இயேசுவை வெளிப்படுத்துவார். ஆண்டவர் ஒருவரே இதைச் செய்யக்கூடும். ஆனால் அதற்கான வாக்குறுதி கொடுக்கப்பட்டுள்ளது. நீர் ஊக்கமான அவர் சத்தத்தைக்கேட்டு அவர் சித்தத்துக்குக் கீழ்ப்படிந்தால் கிறிஸ்து இயேசுவில் அவர் மகிமையின் செல்வங்கள் உம்முடையவையாகும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}