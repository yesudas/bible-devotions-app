{
    "uniqueid": "20240612120000_6deece9b",
    "date": "2024-06-12",
    "title": "பத்திரமாகத் தனித்து வாசம்பண்ணுதல்",
    "key_verse": "5_33:28",
    "memory_verse": {
        "label": "இன்றைய வசனம்",
        "text": "இஸ்ரவேல் சுகமாய்த் தனித்து வாசம் பண்ணுவான். யாக்கோபின் ஊற்றானது தானியமும் திராட்சரசமுமுள்ள தேசத்திலே இருக்கும். அவருடைய வானமும் பனியைப் பெய்யும் (உபா.33:28)."
    },
    "devotion": {
        "label": "தியானம்",
        "text": "நாம் எவ்வளவுக்கெவ்வளவு தனித்து வாசம் பண்ணுகிறோமோ அவ்வளவுக்கவ்வளவு பத்திரமாய் இருப்போம். தம் மக்கள் பாவிகளிடம் இருந்து தனித்து வாழவேண்டுமென்று கடவுள் விரும்புகிறார்.நீங்கள் அவர்களிடத்தில் இருந்து பிரிந்து வாருங்கள் என்றே அவர்களை அழைக்கிறார். வேதத்தில் நினைத்துக்கூடப் பார்த்திராத விதமாகக் கிறிஸ்தவ உலகம் பயங்கரமானதாய் இருக்கிறது. உலகப்பிரகாரமாக வாழும் கிறிஸ்தவன் ஆவியில் நோய் உள்ளவனாய் இருக்கிறான்.கிறிஸ்துவின் எதிரிகளோடு ஒத்துப்போகிறவர்கள் அவர்களைச் சேர்ந்தவர்களாகவே எண்ணப்படுவார்கள்.\n\nநாம் பகைவர்களோடு ஒத்துப்போகும் போது அல்லாமல் நம் உற்ற நண்பரோடு தனித்து இருக்கும் போதே பத்திரமாய் இருப்போம். இவ்விதம் இருந்தால் உலகம் நம்மை ஏளனம்செய்தாலும் தூற்றினாலும் நிந்தித்தாலும் நாம் பாதுகாப்பு உள்ளவர்களாய் இருப்போம். உலகத்தின் நம்பிக்கையின்மை பெருமை ஆடம்பரம் அசுத்தம் முதலியவற்றினால் ஏற்படும் தீமைபயக்கும் செல்வாக்கிற்கு அப்பாற்பட்டவர்களாயும் இருப்போம்.\n\nபாவத்தின் பயனாகநாட்டினரிடையே யுத்தங்களும் பஞ்சமும் ஏற்படும். அந்த நாளில் தனித்துப் பத்திரமாய் இருக்க கடவுள் அருள் செய்வார்.\n\nஆபிரகாமை ஊர் என்னும் கல்தேயரின் நாட்டிலிருந்து பிரித்துக் கொண்டு வந்தார். ஆனால் ஆபிரகாம் பாதிவழியிலேயே தங்கி விட்டார். கானானுக்குச்செல்லவேண்டுமென்று பயணப்பட்டு கானானைச் சென்று அடையும் வரை அவர் ஓர் ஆசீர்வாதத்தையும் பெறவில்லை. பின்னர் பகைவர் மத்தியிலும் கூட அவர் தனியாக பத்திரமாய் இருந்தார். லோத்து சோதோமில் நண்பர் மத்தியில் இருந்தபோதிலும் பாதுகாப்பாய் இல்லை. கடவுளோடு தனித்து வாசம்பண்ணுவதிலேயே நம் பாதுகாப்பு இருக்கிறது."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}