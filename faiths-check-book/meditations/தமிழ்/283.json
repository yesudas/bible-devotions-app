{
    "uniqueid": "20241009120000_ebe7a99f",
    "date": "2024-10-09",
    "title": "தம் பலிகளைப் பரிசுத்தப்படுத்துவது எது ?",
    "key_verse": "3_4:7",
    "memory_verse": {
        "label": "இன்றைய வசனம்",
        "text": "பின்பு ஆசாரியன் அந்த இரத்தத்தில் கொஞ்சம் எடுத்து ஆசாரிப்புக் கூடாரத்திலே கர்த்தருடைய சந்நிதியில் இருக்கும் சுகந்த தூப பீடத்துக் கொம்புகளின் மேல்பூசி….. (லேவி.4:7)."
    },
    "devotion": {
        "label": "தியானம்",
        "text": "பரிசுத்தவான்கள் தங்கள் விண்ணப்பங்களையும் ஸ்தோத்திரங்களையும் ஏறெடுக்கும் இடம் சுகந்த தூபபீடமாகும். அதன் மேல் சிறப்பான பலியின் இரத்தம் தெளிக்கப்பட்டிருக்கும் என்று நினைப்பது மனநிறைவு அளிக்கிறது. இது தான் நம் வழிபாட்டையெல்லாம்யேகோவாவின் முன் அங்கீகரிக்கப்படச் செய்கிறது. அவர் தம் சொந்தக் குமாரனின் இரத்தத்தைப் பார்த்து அதனால் நம் வணக்கத்தை ஏற்றுக் கொள்கிறார்.\n\nபாவத்திற்காக ஏறெடுக்கப்பட்ட இரத்தமாகிய ஒரே பலியின் மேலேயே நம் கண்களைப் பதிய வைத்திருப்பது நமக்குநல்லது. பரிசுத்தமான செயல்களோடு கூட பாவம் கலந்து விடுகிறது. நம்மில் சிறப்பாகக் காணப்படும் மனந்திரும்புதல், நம்பிக்கை, வேண்டுதல், ஸ்தோத்திரம் முதலியவை ஒப்புரவாக்கும் பலியின் தகுதியினாலேயே கடவுளால் ஏற்றுக் கொள்ளப்படுகின்றன. பலர் அந்தப்பலியின் இரத்தத்தை ஏளனமாக இகழுகிறார்கள். ஆனால் நம் ஆறுதலுக்கும் நம்பிக்கைக்கும் அதுவே அஸ்திபாரம் ஆகும். பலிபீடத்தின் கொம்புகள் மேல் பூசப்பட்ட இரத்தம் நாம் கடவுளண்டை நெருங்கும் போது நம் கண்கள் முன் சிறப்புப் பெற்றதாகக் காணப்பட வேண்டும். இந்தஇரத்தம் வேண்டுதலை ஆற்றல் உள்ளதாக்குகிறது. ஆகையால்தான் அது பலிபீடத்தின் கொம்புகள் மேல் இருக்கிறது. அது கர்த்தருடைய சந்நிதியில் இருக்கிறது. அது நம் பலியையும் காணிக்கைகளையும் பரிசுத்தப்படுத்துகிறது.\n\nபலியாகத் தம்மை அளிக்க முன் வந்தவர் தம்மை அளித்துவிட்டார். ஆகவே பலி செலுத்தப்பட்டு அதன் சிறப்பு ஏற்றுக் கொள்ளப்பட்டு விட்டது. இரத்தம் திரை மறைவில் இருக்கிறது. விசுவாசிகளின் வேண்டுதல்கள் கர்த்தருக்கு இனிமையானவையாய் இருக்கும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}