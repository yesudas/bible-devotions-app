{
    "uniqueid": "20241106120000_c45b409d",
    "date": "2024-11-06",
    "title": "மனமகிழ்ச்சியும் இருதயத்தின் வேண்டுதல்களும்",
    "key_verse": "19_37:4",
    "memory_verse": {
        "label": "இன்றைய வசனம்",
        "text": "கர்த்தரிடத்தில் மனமகிழ்ச்சியாயிரு. அவர் உன் இருதயத்தின் வேண்டுதல்களை உனக்கு அருள் செய்வார் (சங்.37:4)."
    },
    "devotion": {
        "label": "தியானம்",
        "text": "ஆண்டவரிடத்தில் மனமகிழ்ச்சியாய்இருத்தலுக்கு பெரு மாறுதல்களைச் செய்யக்கூடிய ஆற்றல் உண்டு. அது ஒருவனை அவன் வீழ்ச்சியடைந்த நிலையின் கீழ்த்தரமான ஆசைகளிலிருந்து உயர்த்தக் கூடியது. யேகோவாவில் மனமகிழ்ச்சியாய் இருத்தல் மகிழ்ச்சியூட்டக் கூடியது மட்டுமல்லாமல் இதயத்தின் ஆசைகளை ஆண்டவர் நம்பிநிறைவேற்றத்தக்கதாக ஆன்மா முழுவதையும் மனதிற்கு ஏற்றதாக்குகிறது. நம் இருதயத்தின் வேண்டுதல்களை கடவுளின் விருப்பங்களைப்போல் உருவாக்கக்கூடிய இது மன மகிழ்ச்சியானது அல்லவா?\n\nநம் முட்டாள்தனத்தில் நாம் முதலாவது ஆசைப்பட்டு பின் நாம் விரும்புகிறதை அடைவதற்குஉழைக்கிறோம். கடவுளின் முறைப்படி நாம் உழைப்பதில்லை. அம்முறையில் முதலாவது அவரைத்தேட வேண்டும். பின் மற்றவையெல்லாம் கூடக்கொடுக்கப்படும் என்று எதிர்பார்க்க வேண்டும். நம் இருதயம் மனமகிழ்ச்சியால் நிரம்பி வழியும்வரை அதைக்கடவுள் நிரப்பாவிட்டால் நமக்கு எந்தநல்ல ஈவும் கிடைக்காமற் போகாதபடி ஆண்டவர் கவனமாயிருப்பார். மகிழ்ச்சியைத் தேடி வெளியிடங்களிற்குப் போகாமல் கடவுளோடு வீட்டிலேயே இருந்து நம் ஊற்றிலிருந்து தண்ணீரைக் குடிப்போமாக! நம் நண்பர்கள் எல்லோரும் நமக்குச் செய்வதைவிட ஆண்டவர் அதிகமாய்ச்செய்யக்கூடியவர். காலத்திற்கும் புலனுக்கும் பொருத்தமான அற்பமானவற்றிற்காக நாம் ஏங்கி எரிச்சல்படாமல் கடவுளிலேயே திருப்தி உள்ளவர்களாய் இருத்தல் நல்லது. சிறிது காலம் நமக்கு ஏமாற்றங்கள் இருக்கலாம். ஆனால் நாம் ஆண்டவரை நெருங்கிச் சேர இவை உதவுமேயானால்இவற்றை நாம் உயர்வாக மதித்துப் பாராட்ட வேண்டும். ஏனெனில் இவற்றினால் இறுதியில் நம் நேர்மையான ஆசைகள் நிறைவேறும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}