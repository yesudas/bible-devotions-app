{
    "uniqueid": "20240315120000_01148d41",
    "date": "2024-03-15",
    "title": "கடவுள் ஒரு புகலிடம்",
    "key_verse": "26_11:16",
    "memory_verse": {
        "label": "இன்றைய வசனம்",
        "text": "ஆகையால் நான் அவர்களைத் தூரமாகப் புறஜாதிகளுக்குள்ளே துரத்தியிருந்தாலும், நான்அவர்களைத் தேசங்களிலே சிதறடித்திருந்தாலும், நான் அவர்கள் போன தேசங்களில் அவர்களுக்குக் கொஞ்ச காலத்துக்குப் பரிசுத்த ஸ்தலமாக இருப்பேன் என்று கர்த்தராகிய ஆண்டவர் உரைக்கிறார் என்று சொல் (எசேக்.11:16)."
    },
    "devotion": {
        "label": "தியானம்",
        "text": "வெளிப்படையாகக் கடவுளின் அருளை இழந்துவிட்டதுபோல காணப்பட்டாலும், நாம் அவர் அருள் துணையை இழந்துவிடவில்லை என்று அறியவேண்டும். அந்நியநாட்டிற்கு மக்களைத் துரத்திவிடும் கடவுள் அவர்களோடு அங்கேயும் இருப்பார். சொந்த நாட்டில் அவர் பரிசுத்த ஸ்தலங்களில் கடவுள் எப்படிப்பட்டவராக இருந்தாரோ அவ்விதமெல்லாம் இருப்பார். அலைந்து திரிவதற்காகெனத் தெரிந்துகொள்ளப்பட்டவர்களே, இதைப் புரிந்துகொள்ளுங்கள்.\n\nகடவுள் அவர் மக்களுக்கு அடைக்கலம் அளிப்பவர். எதிரிகளிடம் இருந்து தப்பி ஓடுகிறவர்களுக்குப் புகலிடம் ஆனவர். அவர்கள் ஆராதிக்கும் இடமும் அவரே. யாக்கோபு வயல் வெளியில் படுத்துறங்கி, விழித்து மெய்யாகவே கர்த்தர் இந்த ஸ்தலத்தில்இருக்கிறார் என்று சொன்னபோது கடவுள் அவரோடு இருந்ததுபோல அவர் மக்களோடும் இருக்கிறார். நித்தியமானவரின் அமைதி நிறைந்த வாசஸ்தலமாகிய மகா பரிசுத்த ஸ்தலம்போல் அவர்களுக்கு அமைதி நிறைந்த பரிசுத்த ஸ்தலமாயும் இருப்பார்.\n\nகிறிஸ்து இயேசுவில் கடவுள்கிருபையின் புகலிடம் ஆனவர். ஆண்டவராகிய இயேசுவே உடன்படிக்கைப் பெட்டி. கிறிஸ்துவாகிய நம் பரிசுத்த ஸ்தலத்தில் ஆரோனுடைய கோலும், மன்னா உள்ள கலசமும், நியாயப்பிரமாணங்களடங்கிய பலகைகளும் இருக்கின்றன. கடவுளில் நாம் பரிசுத்தமும், ஆன்மீகக் கூட்டுறவின்தனச் சிறப்பு வாய்ந்ததுமான தொழுகை ஸ்தலத்தைக் கண்டடைகிறோம். இனியும் நமக்குத் தேவையானது என்ன? ஆண்டவரே, இந்த வாக்குறுதியை நிறைவேற்றி, எப்போதும் எங்கள் பரிசுத்த ஸ்தலமாக இரும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}