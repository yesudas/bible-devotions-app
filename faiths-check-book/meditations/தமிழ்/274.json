{
    "uniqueid": "20240930120000_952727ff",
    "date": "2024-09-30",
    "title": "நம் வாயை விரிவாய்த் திறக்க வேண்டும்",
    "key_verse": "19_81:10",
    "memory_verse": {
        "label": "இன்றைய வசனம்",
        "text": "உன் வாயை விரிவாய்த் திற. நான் அதை நிரப்புவேன் (சங்.81:10)."
    },
    "devotion": {
        "label": "தியானம்",
        "text": "இது ஜெபிப்பதற்கு நமக்கு எவ்வளவு ஊக்கம் அளிக்கிறது என்று பாருங்கள். மனித எண்ணப்படி நாம்சிறியவைகளே வேண்டுமென்று வேண்டிக்கொள்வோம். ஏனெனில் நாம் குறைந்த அளவே தகுதி உள்ளவர்களாய் இருக்கிறோம். ஆனால் ஆண்டவர் நாம் பெரிய ஆசீர்வாதங்களுக்காய் வேண்டிக்கொள்ள வேண்டுமென்கிறார். ஜெபிப்பது நம் வாயைத்திறப்பது போல் எளிமையான வேலையாய் இருக்கவேண்டும். அது இயற்கையாகப் பேசுவது போல் குழப்பமற்று அமையவேண்டும். ஓருவன் அக்கறையுள்ளவனாய் இருந்தால் அவன் வாயை விரிவாய்த் திறப்பான். மேலே கூறப்பட்ட வசனம் நாமும் வேண்டுதல் செய்யும் பொழுது ஆர்வத்துடன் செய்யவேண்டுமென்று வற்புறுத்துகிறது. அதுவுமல்லாமல் நாம்கடவுளிடம் தைரியமாகப் பல பெரிய ஆசீர்வாதங்களைக் கேட்கலாம் என்பதையும் குறிக்கிறது. முழு வசனத்தையும் வாசித்து அதற்கான ஆதாரத்தைக் கண்டறியுங்கள். உன்னை எகிப்து தேசத்திலிருந்து புறப்படப் பண்ணின உன் தேவனாகிய கர்த்தர் நானே உன் வாயை விரிவாய்த் திற நான் அதைநிரப்புவேன். ஆண்டவர் அவ்வளவு ஏராளமானவைகளை நமக்குக் கொடுத்திருப்பதால் நாம் இன்னும் அதிகமாய்க் கேட்கலாம் என்றும் அதிகமாய் எதிர்பார்க்கலாம் என்றும் விளக்குகிறார்.\n\nகூட்டிலிருக்கும் பறவைக் குஞ்சுகளிற்கு தாய்ப்பறவை உணவளிக்க வரும்போது அவை எவ்வளவுவிரிவாய் வாய்களைத் திறக்கின்றன என்று பாருங்கள்! நாமும் அவ்விதம் செய்வோமாக! ஒவ்வொரு வாசல் வழியாகவும் கிருபையை அடைவோமாக. கடற்பஞ்சு நீரை உறிஞ்சிக்கொள்வது போல் நாமும் உறிஞ்சிக் கொள்வோமாக. நாம் நிரப்பப்பட ஆயத்தமாயிருந்தால் ஆண்டவர் நிரப்பஆயத்தமாயிருக்கிறார். நம் தளர்ச்சி நம்மை வாயைத் திறந்து மூச்சு இரைக்கச் செய்யட்டும். சிறுபிள்ளையைப் போல் நாம் திறக்க எச்சரிக்கை ஏவுவதாக! திறக்கப்பட்ட வாய் ஆண்டவராலேயே நிரப்பப்படும். ஆண்டவரே இன்று என் வாய் அவ்விதம் நிரப்பப்படுவதாக!"
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}