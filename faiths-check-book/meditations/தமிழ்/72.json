{
    "uniqueid": "20240312120000_b7f82e2b",
    "date": "2024-03-12",
    "title": "மகிழ்சியோடு புறப்பட்டுப் போதல்",
    "key_verse": "5_33:18",
    "memory_verse": {
        "label": "இன்றைய வசனம்",
        "text": "செபுலோனைக் குறித்து: செபுலோனே, நீவெளியே புறப்பட்டுப் போகையிலும்……. சந்தோஷமாயிரு (உபா.33:18)."
    },
    "devotion": {
        "label": "தியானம்",
        "text": "கோத்திரத்தாரின் ஆசீர்வாதங்கள் நம்முடையவை ஆகும்.ஏனென்றால் கடவுளை ஆவியில் தொழுது கொண்டு, மாம்சத்தின்மேல் எவ்வித நம்பிக்கையும் இல்லாத இஸ்ரவேலர் நாம். செபுலோன் வெளியே புறப்பட்டுப்போகையில் யோகோவா அவனை ஆசீர்வதிப்பதால் அவன் மகிழ்ச்சியடையவேண்டும் என்று சொல்லப்பட்டுள்ளது. இந்த வாழ்த்தில்நமக்கான வாக்குறுதி ஒன்றும் மறைந்துள்ளது. நாம் வெளியே புறப்பட்டுப் போகும்போது மகிழ்ச்சி தரும் சந்தர்ப்பங்களை எதிர்நோக்குவோமாக.\n\nநாம் பயணம் செய்யும்போது கடவுளின் அருள் நம் பயணப் பாதுகாப்பாகும். நாம் பிற நாட்டில் குடியேறச் செல்லும்போதுதரையில் பயணம்செய்யும்போதும், கடலில் பயணம் செய்யும்போதும் கடவுள் நம்மோடு இருக்கிறார். நாம் நற்செய்தியை அறிவிக்கச் செல்லும் போது இயேசு இதோ, உலகத்தின் முடிவு பரியந்தம் சகல நாட்களிலும் நான் உங்களுடனே இருக்கிறேன் என்கிறார். நாம் ஒவ்வொரு நாளும்வேலைக்குப் போகிறோம். மகிழ்ச்சியோடு போகலாம். எனெனில் காலையிலிருந்து மாலைவரை கடவுள் நம்மோடு இருப்பார்.\n\nவெளியே புறப்பட்டுக் கொண்டிருக்கும்போது அன்று என்ன நேரிடுமோ என்று நம்மில் ஒருவித அச்சம் தோன்றுகிறது. ஆனால் மேலே கூறப்பட்டுள்ளஆசீர்வாதம் நம்மை உற்சாகப்படுத்தக்கூடியது. பயணத்துக்காக நம் பெட்டிகளை ஆயத்தம்செய்யும்போது இந்த வசனத்தை எழுதி நம் பெட்டிக்குள் வைக்கலாம். நம்மைப் பாட ஏவுமாறு நம் நாவிலே வைத்துக்கொள்ளலாம். கப்பலும் நங்கூரம் பாய்ச்சும்போது ஒரு பாட்டு பாடலாம். ரெயில்பெட்டிக்குள் ஏறும்போது ஒரு சங்கீதம் பாடலாம். ஆரவாரிப்பவர் கூட்டத்தோடு நாம் சேர்ந்துகொள்ளலாம். ஒவ்வொரு வினாடியும் மகிழ்ச்சி நிறைந்த இருதயத்தோடு ஆண்டவரைப் புகழ்வோமாக."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}