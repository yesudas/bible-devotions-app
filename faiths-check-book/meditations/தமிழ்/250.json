{
    "uniqueid": "20240906120000_1bebf931",
    "date": "2024-09-06",
    "title": "வலுவான இதயம்",
    "key_verse": "19_27:14",
    "memory_verse": {
        "label": "இன்றைய வசனம்",
        "text": "கர்த்தருக்குக் காத்திரு. அவர் உன் இருதயத்தை ஸ்திரப்படுத்துவார். திடமனதாயிருந்து கர்த்தருக்கே காத்திரு (சங்.27:14)."
    },
    "devotion": {
        "label": "தியானம்",
        "text": "காத்திரு! காத்திரு! கர்த்தருக்கே காத்திரு. அவருக்குக் காத்திருப்பது நன்மை பயக்கும். காத்திருக்கும் ஆன்மாவை அவர் ஒரு நாளும் ஏமாற்றமாட்டார்.\n\nகாத்திருக்கும் போது உற்சாகமாயிரு.சிறப்பாக விடுதலை அளிக்கப்படுமென்று எதிர்பார்த்து, அதற்காகக் கர்த்தருக்குத் துதி செலுத்த வேண்டுமென்று ஆயத்தமாயிரு. எனக்கு மகிழ்ச்சி அளிக்கக்கூடிய வாக்குறுதி வசனத்தின் நடுவில் அவர் உன் இருதயத்தை ஸ்திரப்படுத்துவார் என்று இருக்கிறது. உங்களுக்குத் தேவையான உதவியைஇது வாக்குப் பண்ணுகிறது. இருதயம் ஸ்திரமாயிருந்தால் உடலின் மற்றப் பகுதிகளெல்லாம் சரிவர வேலை செய்யும். இருதயத்தை அமைதிப்படுத்தவும் மகிழ்ச்சி அடையச் செய்யவும் வேண்டும். அது ஸ்திரமாயிருந்தால் இவ்விதம் இருக்கும் வலிமை வாய்ந்த இருதயம் அமைதியாயும்உற்சாகமாயும் இருந்து மனிதனுக்கு ஆற்றலை அளிக்கிறது. உயிரின் இரகசியமான இருதயத்தை அடைந்து அதற்கு வலுவூட்ட வேறு யாராலும் முடியாது. அதை உண்டாக்கினவரே அதைப் பலப்படுத்த முடியும். கடவுள் பலமுள்ளவர் ஆகையால் பெலன் தேவையானவர்களை அவரே பெலப்படுத்த இயலும். நீ தைரியம்உள்ளவனாய் இரு. ஏனெனில் கர்த்தர் தம் பெலத்தை உனக்கு அருளுவார். புயல் வீசும்போது நீ அமைதியாயும் துக்கம் நேரிடும் போது மகிழ்ச்சியாயும் இருக்கலாம்.\n\nஇந்நூலை எழுதியவர் தாவீதைப்போல கர்த்தருக்குக் காத்திரு என்று நான் சொல்லுகிறேன் என்று எழுதக் கூடும். நான்உண்மையாகவே அவ்விதம் சொல்லுகிறேன். நீண்டதும் ஆழ்ந்ததுமான அனுபவத்தின் மூலம் கர்த்தருக்குக் காத்திருப்பது நல்லது என்று நான் சொல்லக்கூடும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}