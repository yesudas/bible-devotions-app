{
    "uniqueid": "20240907120000_e08570a9",
    "date": "2024-09-07",
    "title": "சர்வவல்லவரின் கிருபை",
    "key_verse": "28_1:10",
    "memory_verse": {
        "label": "இன்றைய வசனம்",
        "text": "நீங்கள் என் ஜனமல்ல என்று அவர்களுக்குச் சொல்வதற்குப் பதிலாக நீங்கள் ஜீவனுள்ள தேவனுடைய பிள்ளைகள் என்று அவர்களுக்குச் சொல்லப்படும் (ஓசி.1:10)."
    },
    "devotion": {
        "label": "தியானம்",
        "text": "சர்வ வல்லவரின் கிருபை அந்நியரைப் பிள்ளைகள் ஆக்கக் கூடும். தனக்கு விரோதமாய்க் கலகஞ்செய்தவர்களை இவ்விதம் மாற்றி, தம்முடைய மகத்தான செய்கையை அவர்கள் அறிந்து கொள்ளச் செய்வதாகஆண்டவர் இங்கு கூறுகின்றார். இதை வாசிக்கும் அன்பானவரே ஆண்டவர் எனக்கு இவ்விதம் செய்துள்ளார். உமக்கு இதைப்போல் ஏதாவது செய்துள்ளாரா? அப்படியானால் நாம் ஒன்றாய்ச் சேர்ந்து வணங்கத்தக்க அவர் நாமத்தைத் துதிப்போமாக!\n\nநம்மில் சிலர் தெய்வபக்திஇல்லாதவர்களாய் இருந்தபடியால் கடவுளின் வார்த்தை நம் மனச்சாட்சியையும் இருதயத்தையும் நீங்கள் என் ஜனமல்ல என்று உண்மையாகவே தாக்கியுள்ளது. ஆலயத்திலும் வீட்டிலும் திருமறையை வாசித்த போது கடவுளின் ஆவி நம் ஆன்மாவிடம் நீங்கள் என் ஜனமல்ல என்று கூறியுள்ளது.உண்மையாகவே அது துக்கம் நிறைந்ததும், கண்டனம் செய்வதுமான குரலாகும். ஆனால் இப்போது அதே இடங்களில் திருமறையின் மூலமாகவும் கடவுளின் செய்தியின் மூலமாகவும் நீங்கள் ஜீவனுள்ள தேவனின் பிள்ளைகள் என்னும் குரலைக் கேட்கிறோம். இதற்குத் தகுந்த விதமாக நாம்நன்றியுள்ளவர்களாய் இருக்க முடியுமா? இது ஆச்சரியமானதல்லவா? இது மற்றவர்களைப் பொறுத்த வரையிலும் நம்பிக்கை அளிக்கக் கூடியது அல்லவா? சர்வ வல்லவரின் கிருபை கிட்டாதவர்களாக யாரும் இருக்க முடியுமா? ஆண்டவர் நம்மில் இவ்வளவு ஆச்சரியமாகக் கிரியை செய்துள்ளபடியால் நான்எப்படி யாரைக்குறித்தும் நம்பிக்கை அற்றிருக்க முடியும்?\n\nமகத்தான இந்த வாக்குறுதியை நிறைவேற்றியவர் மற்றவைகளையும் நிறைவேற்றுவார். ஆகையால் நாம் நம்பிக்கையோடு அவரைப் பின்பற்றித் துதித்துக் கொண்டு முன்னேறிச் செல்வோமாக!"
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}