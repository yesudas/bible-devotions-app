{
    "uniqueid": "20240920120000_2d87b136",
    "date": "2024-09-20",
    "title": "முழு மனப்பூர்வம்",
    "key_verse": "19_110:3",
    "memory_verse": {
        "label": "இன்றைய வசனம்",
        "text": "உமது பராக்கிரமத்தின் நாளிலே உம்முடைய ஜனங்கள் மனப்பூர்வமும்…. உள்ளவர்களாயிருப்பார்கள் (சங்.110:3)."
    },
    "devotion": {
        "label": "தியானம்",
        "text": "இவ்விதம் இருப்பதால் கிருபையின் கடவுள் ஸ்தோத்திரிக்கப்பட்டவராய் இருப்பாராக! ஆதிகாலத்திலேயே தனக்கென்று தெரிந்தெடுத்த மக்கள் அவருக்கு இருக்கிறார்கள். ஆதாமின் வேண்டுமென்றே தவறு செய்யும் மற்றகுமாரரைப் போல் இவர்கள் இயற்கையாகவே பிடிவாத குணமுள்ளவர்களாயிருந்தார்கள். ஆனால் கடவுளின் ஆற்றல் வெளிப்படும் நாளில் கிருபையினால் அவரின் சர்வ வல்லமை காணப்படும் போது அவர்கள் மனமாற்றம் அடைய மனம் உள்ளவர்களாயும் இயேசுவை நம்புகிறவர்களாயும் ஆகிறார்கள்.விருப்பமில்லாதவர்கள் யாரும் இரட்சிக்கப்படுவதில்லை. ஆனால் அவர்கள் விருப்பத்தோடு மனமாற்றம் அடைய ஏவப்படுகிறார்கள்! மனதை வலுக்கட்டாயப்படுத்தி மாற்றாமலே அதை அடக்கி ஆளும் ஆற்றல் எவ்வளவு ஆச்சரியமானதாகும் என்று நினைத்துப் பாருங்கள். கடவுள் பூட்டைஉடைப்பதில்லை. ஆனால் அவர் ஒருவரே பயன்படுத்தக் கூடிய சாவியினால் அதைத் திறக்கின்றார்.\n\nஇப்பொழுது நாம் ஆண்டவர் சித்தப்படி இருக்கவும், செய்யவும், துன்புறவும் ஆயத்தமாய் இருக்கிறோமா? நாம் ஒழுங்குக் கட்டுப்படாதவர்கள் ஆகும்பொழுது அவர் வல்லமைமிக்கவராய் நம்மண்டை வருவதே ஒரே வழியாகும். உடனே நாம் மனமொத்து அவர் கட்டளைகளின்படி நடக்கிறோம். கடவுளின் நன்மைக்கென்றும் அவரால் படைக்கப்பட்ட மக்களின் நன்மைக்கென்றும் சிறப்பான முயற்சியெடுக்க அவர் இந்த நாளில் வல்லமை மிக்கவராய் என்னிடம் வருவாராக!ஆண்டவரே நான் உம்மால் உம் தூய நோக்கத்திற்கென்று பயன்படுத்தப்பட விருப்பமும் ஆர்வமும் உள்ளவனாய் இருக்கிறேன். நன்மை செய்ய வேண்டுமென்ற விருப்பம் என்னிடத்தில் இருக்கிறது. நன்மை செய்வதோ என்னிடத்திலில்லை என்று நான் துயரப்படாதபடி எனக்கு மன உரம்கொடுப்பதோடு ஆற்றலையும் கொடும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}