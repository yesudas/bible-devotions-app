{
    "uniqueid": "20240925120000_6a5b3615",
    "date": "2024-09-25",
    "title": "பலி ஏற்றுக்கொள்ளப்பட்டது",
    "key_verse": "7_13:23",
    "memory_verse": {
        "label": "இன்றைய வசனம்",
        "text": "கர்த்தர் நம்மைக் கொன்றுபோடச் சித்தமாயிருந்தால், அவர் நம்முடைய கையிலே சர்வாங்க தகன பலியையும் போஜன பலியையும் ஒப்புக்கொள்ளமாட்டார். இவைகளையெல்லாம்நமக்குக் காண்பிக்கவும் மாட்டார் (நியா.13:23)."
    },
    "devotion": {
        "label": "தியானம்",
        "text": "இது வாதப்பொருத்தத்தினால் உய்த்துணரப்பட்ட ஒரு வாக்குறுதியாகும். இது உறுதிப்படுத்தப்பட்ட செய்தியினால் முடிவாகப் பெற்ற பொருளாகும்.மனோவாவுக்கும் அவன் மனைவிக்கும் ஒரு மகன் பிறப்பான் என்று ஆண்டவர் ஒரு வேளை வெளிப்படுத்தியிருக்கமாட்டார். ஆயினும் அவர்களை அழிக்கச் சித்தங்கொண்டார். மனோவாவின் மனைவி நன்றாய் வாதிட்டார். நாமும் அவ்விதம் செய்வது நல்லது.\n\nகல்வாரியில் அளிக்கப்பட்டசிறப்பான பலியைப் பிதா ஏற்றுக் கொண்டு அது தம் மனதுக்கு உகந்ததாக இருந்ததாய் அறிவித்தார். அப்படியானால் இப்போது எப்படி நம்மைக் கொன்றுபோடச் சித்தங்கொள்வார் ? பாவியும் அழிந்து போகவேண்டுமென்றால் பதிலாள் தேவை இல்லையே, இயேசு பலியாக ஏற்றுக்கொள்ளப்படாததால் நாம் அச்சம் கொள்ள வேண்டியதில்லை.\n\nநாம் தெரிந்து கொள்ளப்பட்டிருப்பதையும், நம்மை சுவீகார புத்திரராக முன் குறித்திருப்பதையும், நாம் கிறிஸ்துவோடு ஐக்கியப்பட்டிருப்பதையும், பிரியமானவரோடு விவாகத்தால்இணைக்கப்பட்டிருப்பதையும் வெளிப்படுத்தி இருக்கும்போது இப்போது எப்படி நம்மை அழித்து விடுவார்? நமக்கு அளிக்கப்பட்டுள்ள வாக்குறுதிகள் ஏராளமான ஆசீர்வாதங்களை உள்ளடக்கி இருக்கின்றன. அவை நித்திய வாழ்வுக்கு நாம் பாதுகாக்கப்பட வேண்டுவதை இன்றியமையாததாக்குகின்றன. ஆண்டவர் நம்மைத் தள்ளிவிட்டால் எப்படி அவர் உடன்படிக்கையை நிறைவேற்ற முடியும்? அப்படி நடக்காது என்று இறந்த காலம் உறுதிப்படுத்துகிறது. எதிர்காலம் மீண்டும் உறுதி செய்கிறது. நாம் மரணமடைய மாட்டோம், நாம் வாழ்வோம். ஏனெனில் நாம் இயேசுவைக் கண்டுள்ளோம்.பரிசுத்த ஆவியின் ஒளியினால் பிதாவையும் கண்டுள்ளோம். உயிரளிக்கும் இந்தக் காட்சியினால் நாம் நித்திய காலமாய் வாழ்வோம்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}