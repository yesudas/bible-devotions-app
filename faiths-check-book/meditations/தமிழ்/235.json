{
    "uniqueid": "20240822120000_58e11855",
    "date": "2024-08-22",
    "title": "கடவுளை மகிமைப்படுத்தும் கோபம்",
    "key_verse": "19_76:10",
    "memory_verse": {
        "label": "இன்றைய வசனம்",
        "text": "மனுஷனுடைய கோபம் உமது மகிமையை விளங்கப் பண்ணும். மிஞ்சும் கோபத்தை நீர் அடக்குவீர் (சங்.76:10)."
    },
    "devotion": {
        "label": "தியானம்",
        "text": "அநீதியான மக்கள் சீற்றங் கொள்கிறார்கள். அவர்கள் கோபத்தை நம் அழைப்பின் சின்னமாகவும் அவர்களிலிருந்து நாம் தனிப்பட்டவர்கள் என்பதின் அடையாளமாகவும் பொறுத்துக்கொள்ளவேண்டும். நாம் உலகத்தாராயிருந்தால் உலகம் தன்னுடையவர்களை நேசிக்கும். மனிதனுடைய கோபம் கடவுளின் மகிமை பெருக உதவத் தக்கதாக மாற்றப்படும் என்பதே நமக்கு ஆறுதல் அளிப்பதாகும். பழிபாவத்துக்கு அஞ்சாத மக்கள் தங்கள் கோபத்தினால் தேவனுடைய குமாரனைச் சிலுவையில்அறைந்த போது, அறியாமலே கடவுளின் திட்டத்தை நிறைவேற்றினார்கள். அதேவிதமாகக் கடவுள் பயம் இல்லாதவர்களும் பலவிதங்களில் செய்கிறார்கள். அவர்கள் சுதந்திரமானவர்கள் என்று நினைக்கிறார்கள். ஆனால் சங்கிலிகளால் கட்டப்பட்ட குற்றவாளிவளைப்போல் தங்களைஅறியாமலே சர்வ வல்லவரின் கட்டளைகளை நிறைவேற்றுகிறார்கள்.\n\nதுன்மார்க்கரின் திட்டங்கள் உதறித்தள்ளப்படுவதால் அவை தோல்வியடைகின்றன. அவர்கள் அறியாமலே தங்களுக்குத் தீமை இழைக்கும் விதமாகத் திட்டங்கள் தீட்டி அவற்றினால் குழப்பம் அடைகிறார்கள்.அவர்களின் சீற்றத்தினால் நமக்கு எந்தவிதமான தீமையும் நேரிடாது. இரத்தசாட்சிகளைத் தீக்கிரையாக்கின போது அத்தீயிலிருந்து கிளம்பின புகை தீயிட்டவர்களுக்கே தீமை விளைவித்தது.\n\nகரடி போன்றவர்களை அடக்கக் கூடிய சங்கிலியும் முகவாய்க் கட்டும் ஆண்டவரின்கையில் இருக்கின்றன. பகைவரின் மிஞ்சும் கோபத்தை அவர் அடக்குவார். அவர் ஓர் ஆலையின் உரிமையாளரைப் போல் இருக்கிறார். தேவைக்கு அதிகமான நீரை வாய்க்கால் வழியே செல்லாமல் தடுத்து விடுகிறார். அவ்விதமாகத் தடுத்த நீரை ஆலையின் காற்றாடியைச் சுற்றப்பயன்படுத்துகிறார். நாம் பெருமூச்சு விடவேண்டியதில்லை. பாட்டுகள் பாடலாம். எவ்வளவு வேகமாகக் காற்று வீசினாலும் எல்லாம் நல்ல விதமாக முடியும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}