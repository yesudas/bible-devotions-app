{
    "uniqueid": "20240407120000_7721adc9",
    "date": "2024-04-07",
    "title": "மனிதனுக்குப் பயப்பட வேண்டியதில்லை",
    "key_verse": "5_28:10",
    "memory_verse": {
        "label": "இன்றைய வசனம்",
        "text": "அப்பொழுது கர்த்தருடைய நாமம் உனக்குத் தரிக்கப்பட்டது என்று பூமியின் ஜனங்களெல்லாம் கண்டு, உனக்குப் பயப்படுவார்கள் (உபா.28:10)."
    },
    "devotion": {
        "label": "தியானம்",
        "text": "அப்பொழுது நாம் அவர்களுக்குப் பயப்படுவதற்குக் காரணம் இருக்காது. பயப்படுவது நம்பிக்கை அல்ல. நம்பிக்கை இன்மையும் திகிலான ஆவியையுமே குறிப்பதாகும். நாம் பரிசுத்தரான யேகோவாவுக்கு உரியவர்களாய் இருக்கிறோம் என்று பொருத்தமாக அவர் பெயரைத் தரித்திருக்கிறோம் என்று மக்கள் காண வற்புறுத்தப்படத்தக்கதாக கடவுள் நம்மை அவரைப்போல ஆக்கக்கூடியவர்.\n\nகடவுளின் உண்மையான அடியார்களைக் குறித்து தெய்வ பயமற்றவர்கள் அஞ்சுகிறார்கள் என்று உறுதியாக நம்புங்கள். அவர்களை வெறுப்பதோடு அவர்களுக்கு அஞ்சுகிறவர்களாயும் இருக்கிறார்கள். ஆமான் நல்லவனாக மொர்தெகாயை அழிக்க முயற்சி செய்தாலும் அவனைக் குறித்து நடுங்குகிறவனாய் இருந்தான். நம் எதிரிகளின் வெறுப்பே பயத்தினால் ஏற்பட்டதாகும். ஆனால் அதை ஒப்புக்கொள்ளாதவாறு அவர்கள் பெருமை உடையவர்களாய் இருக்கிறார்கள். நாம் சிறிதளவேனும் அச்சமோ கூச்சமோ இல்லாதபடி உண்மையும் நேர்மையுமான வழியில் செல்வோமாக. நாம் பயப்படவே வேண்டியதில்லை. தீமைசெய்து, சேனைகளின் கர்த்தருக்கு விரோதமாகப் போரிடுகிறவர்களே பயப்படவேண்டியது அவசியம். நித்திய கடவுளின் பெயர் நமக்குக் கொடுக்கப்பட்டிருந்தால் நாம் பாதுகாப்பு உள்ளவர்களாய் இருக்கிறோம். ஏனெனில் ஆதிகாலத்தில் உரோமன் ஒருவன் நான் உரோமன் என்று சொன்னாலே அந்தப் பெரிய சாம்ராஜ்யத்தின் சேனைகளின் பாதுகாப்புக்கு உரிமை கொண்டாடலாம். ஆகவே கடவுளின் அடியார் ஒவ்வொருவருக்கும் சர்வவல்லமையுள்ள கடவுளே பாதுகாவலராயிருக்கிறார். அவர் அடியார் ஒருவரையும் பாதுகாப்பின்றி விடவே மாட்டார். அவர் பாதுகாப்புக்காகப் பரலோகத்தில் உள்ள எல்லா தூதரையுமே அனுப்பிவிடுவார். நீதிக்காகச் சிங்கங்களை விடத் துணிவுமிக்கவர்களாயிருங்கள். கடவுள் உங்களோடு இருக்கிறார்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}