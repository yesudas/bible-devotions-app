{
    "uniqueid": "20240721120000_27c2172e",
    "date": "2024-07-21",
    "title": "நட்சத்திரங்களைப் போலப் பிரகாசிப்பார்கள்",
    "key_verse": "27_12:3",
    "memory_verse": {
        "label": "இன்றைய வசனம்",
        "text": "ஞானவான்கள் ஆகாய மண்டலத்தின் ஒளியைப்போலவும் அநேகரை நீதிக்குட்படுத்துகிறவர்கள் நட்சத்திரங்களைப் போலவும் என்றென்றைக்குமுள்ள சதாகாலங்களிலும் பிரகாசிப்பார்கள் (தானி.12:3)."
    },
    "devotion": {
        "label": "தியானம்",
        "text": "இது என்னை விழிப்படையச் செய்யக்கூடிய வசனம். இவ்விதமான வாழ்க்கை ஆர்வத்துடன் விரும்பக்கூடிய ஒன்றாகும். ஞானவானாயிருப்பதே சிறப்பு வாய்ந்தது. அதோடு இங்கு குறிப்பிடப்படும் ஞானம் ஆண்டவர் ஒருவரே அளிக்கக்கூடிய தெய்வீக ஞானமாகும். என்னையும்என் தேவனையும் என் இரட்சகரையும் அறிந்து கொள்வது எவ்வளவு நலமானதாகும். பரலோக உண்மையை நான் செயலில் காட்டுபவனாகவும் அந்த ஒளியில் வாழ்பவனாகவும் இருக்கத் தக்கதாக கடவுள் எனக்குக் கற்பிப்பாராக! என் வாழ்க்கை ஞனம் நிறைந்ததாய் இருக்கிறதா? நான்தேடவேண்டியவைசகளைத் தேடுகிறேனா? மரணமடையப் போகும் நேரத்தில் என் வாழ்க்கையைக் குறித்துத் திருப்தி உள்ளவனாய் இருக்கத் தக்கதாக நான் வாழ்கிறேனா? அப்படிப்பட்ட வாழ்க்கையே ஆகாய மண்டலத்தின் ஒளியை எனக்குத் தேடித் தருவதாகும்.\n\nஆத்துமங்களை ஆண்டவருக்கென்று ஆதாயப்படுத்துவராயிருப்பது மகிமையான பேறாகும்.\n\nஒரு ஆத்துமாவை நீதியின் பாதையில் நடத்த வேண்டுமென்றாலும் நான் ஞானமுள்ளவனாய் இருக்க வேண்டும். பலரை அவ்விதம் நடத்த வேண்டுமென்றால் மிகுதியான ஞானம் தேவை. பலரை மனம்மாறச் செய்வதற்கான கடவுளையும் மக்களையும் வேதவசனங்களையும் பற்றிய அறிவு எனக்கிருந்தால் எவ்வளவு நன்றாயிருக்கும்! இந்த வேலைக்கென்றே என்னை ஒப்புவிப்பேன். இதைச் செய்து முடிக்கும் வரை இளைப்பாறமாட்டேன். விளையாட்டுப் போட்டிகளில் பலவெற்றிகளையும் விருதுச்சின்னங்களையும் பெறுவதை விட இது சிறந்தது. இது என்னை ஒரு நட்சத்திரமாக மட்டுமல்ல, பிரகாசிக்கும் நட்சத்திரமாகவும் நித்தியமாகப் பிரகாசிக்கும் நட்சத்திரமாகவும் ஆக்கும். அது மட்டுமல்லாமல் பல நட்சத்திரங்களைப்போலப் பிரகாசிக்கச் செய்யும். என் ஆத்துமாவேவிழித்தெழு! ஆண்டவரே என்னை உயிர்ப்பியும்!"
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}