{
    "uniqueid": "20240719120000_42717b6b",
    "date": "2024-07-19",
    "title": "கடும் உழைப்புக்குரிய பாதரட்சைகள்",
    "key_verse": "5_33:25",
    "memory_verse": {
        "label": "இன்றைய வசனம்",
        "text": "இரும்பும் வெண்கலமும் உன் பாதரட்சையின் கீழிருக்கும். உன் நாட்களுக்குத் தக்கதாய் உன் பெலனும் இருக்கும் (உபா.33:25)."
    },
    "devotion": {
        "label": "தியானம்",
        "text": "பயணம் செய்பவர்களுக்குத் தேவையான இரண்டு நமக்குக் கொடுக்கப்படுவதாகச் சொல்லப்பட்டிருக்கிறது. அவை பாதரட்சைகளும் பெலனும் ஆகும். பாதரட்சைகள் கரடுமுரடான இடங்களில் நடந்து செல்லவும் பயங்கரமான எதிரிகளை மிதித்து வைக்கவும் இவை தேவை. நாம் வெறுங்காலோடு நடக்கவேண்டியதில்லை. இந்தப்பாதரட்சைகள் அரசபரம்பரையினருக்கு ஏற்றவையாக இரா. சாதரணமானவையாகவும் இரா. ஏனெனில் அவற்றின் அடிப்பாகம் இரும்பினாலும் வெண்கலத்தினாலும் ஆனது. பிரயாணம் நீண்டதாயும் கடுமை வாய்ந்ததாயும் இருந்தாலும் அவை தேய்ந்து விடாமலிருக்கும். நாம்செல்லும் பாதைக்கும் செய்யும் போருக்கும் தேவையானளவு பாதுகாப்பு நமக்கு இருக்கும். ஆகையால் நாம் சர்ப்பத்தின் மேல் நடக்கவேண்டியிருந்தாலும் வேதாளத்தையே மிதிக்க வேண்டியிருந்தாலும் நமக்குத் தீங்கு நேரிட்டு விடுமோ என்னும் பயம் இல்லாமல் முன்னேறிச் செல்வோமாக!\n\nபெலன் – நம் நாட்களுக்குத் தக்கதாய் நம் பெலனும் இருக்கும். அந்நாட்களின் நெருக்கடிக்கும் இடுக்கண்களுக்கும் ஏற்ற அளவும் இருக்கும். உன் நாட்களுக்குத் தக்கதாய் உன் பெலனும் இருக்கும் என்பது சுருக்கமாய் இருந்தாலும் பொருள் நிறைந்தது. இன்று ஒரு வேளைசோதனைகள் ஏற்படலாம். வேலை செய்ய அதிகமான ஆற்றல் தேவைப்படலாம். அவற்றிற்குத் தேவையான அளவு பெலனும் கிடைக்கும் என்றும் எதிர்பார்க்கலாம். ஆசேருக்குக் கொடுக்கப்பட்ட இந்த வாக்குறுதி நமக்குக் கொடுக்கப்பட்டதாகும் என்று நம்புகிறவர்களுக்கெல்லாம் இது உரியதாகும்.இதை விசுவாசிக்கிறவர்களுக்கு ஏற்படும் தைரியம் நமக்கும் ஏற்படட்டும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}