{
    "uniqueid": "20240504120000_860feae5",
    "date": "2024-05-04",
    "title": "தோல்வியில் வெற்றி",
    "key_verse": "33_7:8",
    "memory_verse": {
        "label": "இன்றைய வசனம்",
        "text": "என் சத்துருவே, எனக்கு விரோதமாய்ச் சந்தோஷப்படாதே. நான் விழுந்தாலும் எழுந்திருப்பேன். நான் இருளிலே உட்கார்ந்தால், கர்த்தர் எனக்கு வெளிச்சமாயிருப்பார் (மீகா 7:8)."
    },
    "devotion": {
        "label": "தியானம்",
        "text": "இது ஒடுக்கப்பட்டு, இழிவாக நடத்தப்படும் ஒருவரின் மனநிலையை வெளியிடலாம். சத்துரு சிறிது காலம் நம் வாழ்க்கையை இருண்டதாக ஆக்கலாம். ஆனால் ஆண்டவரில் நமக்கு நிச்சயமான நம்பிக்கை இருக்கிறது. நாம் அவரை நம்பி, நேர்மையாக நடந்தோமேயானால் இருண்டதும் வாட்டமுற்றதுமான நம் நாட்கள் சீக்கரத்தில் முடிந்துவிடும். எதிரி சிறிது காலமே நம்மை அவமதிப்பான். கர்த்தர் சீக்கிரத்தில் அவர்கள் மகிழ்ச்சியைப் புலம்பலாகவும் நம் பெருமூச்சுகளைப் பாடலாகவும் மாற்றிவிடுவார்.\n\nஆன்மாக்களின் எதிரி நம்மைவிட நல்லவர்கள்மேல் வெற்றி பெற்றதுபோல் நம் மேலும் வெற்றிபெற்று விட்டால் நாம் கலங்கவேண்டியதில்லை. சீக்கிரத்தில் அவனை மேற்கொள்வோம் என்று தைரியம் கொள்ளலாம். விழுந்த நாம் சீக்கிரத்தில் எழுந்துவிடுவோம். ஏனெனில் நம் கடவுள் விழுந்துவிடவில்லை. அவர் நம்மைத் தூக்கிவிடுவார். நாம் ஒரு நிமிடம் இருட்டில் இருந்தாலும் அதிலேயே நிலைத்திருக்கமாட்டோம். ஏனெனில் நம் ஆண்டவர் வெளிச்சத்தின் ஊற்றானவர். அவர் சீக்கிரத்தில் நம் நாட்களை மகிழ்ச்சியானவை ஆக்குவார். நாம் தளர்ச்சியடைவும் சந்தேகப்படவும் வேண்டியதில்லை. சக்கரம் ஒருமுறை சுழலும்போது கீழானோர் மேலானோர் ஆவார்கள். இப்போது சிரிப்பவர்களுக்கு ஐயோ! ஏனெனில் அவர்களின் வீம்பான தற்புகழ்ச்சி நித்திய இகழ்ச்சியாக மாற்றப்படும். அவர்கள் புலம்பி விழுவார்கள். அனால் தூயவர்களாயிருந்து இப்போதும் புலம்புகிறவர்கள் பாக்கியவான்கள். அவர்கள் கடவுளால் தேற்றப்படுவார்கள்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}