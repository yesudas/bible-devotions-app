{
    "uniqueid": "20240116120000_d94514ff",
    "date": "2024-01-16",
    "title": "மெல்லிய சத்தமும் கேட்கப்படும்",
    "key_verse": "29_2:32",
    "memory_verse": {
        "label": "இன்றைய வசனம்",
        "text": "அப்பொழுது கர்த்தருடைய நாமத்தைத் தொழுதுகொள்ளுகிறவனெவனோ அவன் இரட்சிக்கப்படுவான் (யோவே.2:32)."
    },
    "devotion": {
        "label": "தியானம்",
        "text": "நான் அவரை நோக்கிக் கூப்பிடாமல் இருப்பது ஏன்? என் மெல்லிய சத்தத்தைக்கூட கேட்கத்தக்கதாகக் கடவுள் எனக்கு மிக அருகில் இருக்கும்போது நான் இப்பக்கமும் அப்பக்கமும் ஓடுவது ஏன்? நான் உட்கார்ந்து சூழ்ச்சிகளை உருவாக்குவதும், திட்டங்களைப் புனைவதும் ஏன்? என்னையும் என் பாரங்களையும் ஆண்டவர்மேல் போட்டுவிடாமல் இருப்பது ஏன்? நேராக ஓடுபவரே சிறந்த பந்தய ஓட்டக்காரர் – நான் உயிரோடிருக்கும் கடவுளிடமே உடனே நேராக ஓடாதது ஏன்? வேறு இடங்களிலிருந்து விடுதலை கிடைக்கும் என்று எதிர்பார்ப்பது வீண். ஆனால் கடவுளிடம்தான் அது கிடைக்கும். ஏனெனில் அவ்விதம் அளிப்பதாக அவரே வாக்களித்துள்ளார்.\n\nநான் அவரை நோக்கிக் கூப்பிடலாமா என்று கேட்கவேண்டியது அவசியமில்லை. ஏனெனில் எவனோ என்பதில் என்னையும் சேர்த்துதான் கூறியிருக்கிறது. கடவுளை நோக்கிக் கூப்பிடும் யாவரையும் குறிப்பிட்டுத்தான் அவ்விதம் கூறப்பட்டுள்ளது. ஆகையால் மேலே குறிப்பிடப்பட்ட வாக்கியத்தின்படி நான் செயல்பட்டு, அவ்வளவு பெரிய வாக்குறுதி அளித்துள்ள மகிமை பொருந்திய ஆண்டவரை நோக்கிக் கூப்பிடுவேன்.\n\nஎனக்கு உடனடியாக உதவி தேவை. எவ்விதம் விடுதலை கிடைக்கும் என்பதை நான் அறியேன். ஆனால் அதைக் குறித்து நான் கவலைப்படவேண்டியதில்லை. ஏனெனில் வாக்கை அளித்துள்ளவர் அதை நிறைவேற்றத்தக்க வழிவகைகளைக் கண்டுபிடிப்பார். நான் அவர் கட்டளைகளுக்குக் கீழ்ப்படிய வேண்டும். அவருக்கு அறிவுரை கூற முயல்வது எனக்கடுத்ததல்ல. நான் அவருடைய ஊழியக்காரனேயல்லாமல் ஆலோசகன் அல்ல. நான் அவரை நோக்கிக் கூப்பிடுவேன். அவர் எனக்கு விடுதலை அளிப்பார்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}