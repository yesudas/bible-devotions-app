{
    "uniqueid": "20241023120000_c6444dad",
    "date": "2024-10-23",
    "title": "வெளிச்சத்தின் அறுவடை மகிழ்ச்சி",
    "key_verse": "19_97:11",
    "memory_verse": {
        "label": "இன்றைய வசனம்",
        "text": "நீதிமானுக்காக வெளிச்சமும், செம்மையான இருதயத்தாருக்காக மகிழ்ச்சியும் விதைக்கப்பட்டிருக்கிறது (சங்.97:11)."
    },
    "devotion": {
        "label": "தியானம்",
        "text": "நீதியின் பாதையில் செல்ல துணிந்து முயற்சி செய்பவன் முதலில் இடர் அடைந்தாலும் இறுதியில் இடரெல்லாம் நீங்கப் பெற்று பயனும் அடைவான். தூயவாழ்க்கை விதைப்பதைப் போன்றது. பார்வைக்கு எல்லாம் மறுபடியும் சேர்க்கப்படுவதற்கு ஏற்றதாயிராமல்பூமிக்குள் புதைக்கப்பட்டது போல் காணப்படும். அதன் பலனை உடனே அறுவடை செய்வோம் என்று நாம் எதிர்பார்ப்பது தவறு. ஆனால் அத்தவறு இயற்கையானதே. ஏனெனில் வெளிச்சத்தை பூமிக்குள் புதைத்து வைக்கமுடியாது. ஆயினும் மேலே கொடுக்கப்பட்ட வசனத்தில் வெளிச்சம்விதைக்கப்பட்டிருக்கிறது என்று சொல்லப்பட்டிருக்கிறது. அது வெளியில் காணப்படாமலிருக்கிறது. அதை விதைக்கப்பட்டிருப்பதால் யாரும் அதைப்பார்க்க முடியாது. ஒருநாள் அது தன்னை வெளிப்படுத்தும் என்று நாம் நிச்சயமாய் நம்பலாம்.\n\nவெளிச்சத்தை விதைப்பவர்களுக்குஅறுவடையை ஆண்டவர் ஏற்படுத்தி இருக்கிறார். ஒவ்வொருவரும் தங்களுக்காக அறுவடை செய்வார்கள். பின் மகிழ்ச்சி உண்டாகும். வெளிச்சத்தின் விதைகள் மகிழ்ச்சி என்னும் கதிர்களை வளரச்செய்யும். அவர்கள் நேர்மையைக்குறித்து மனிதர் அவர்களைப் பாராட்டாவிட்டாலும் அவர்களைக்கண்டித்தாலும் கடவுளுக்கு முன் அவர்கள் நேர்மையாய் நடந்தார்கள். சுற்றியுள்ளவர்கள் அவர்கள் குற்றம் கண்டுபிடிக்கிறவர்கள் என்று பழித்துரைத்தாலும் அவர்கள் நீதியுள்ளவர்களாய் இருந்தார்கள். பூமியின் அரிய பலனைக்காண விவசாயிகள் காத்திருப்பது போல் அவர்கள் காத்திருக்கவேண்டியதாயிருந்தது. ஆனால் அவர்களுக்காக வெளிச்சம் விதைக்கப்பட்டது. அறுவடையின் ஆண்டவரால் அவர்கள் சார்பில் மகிழ்ச்சி ஆயத்தம்பண்ணப்பட்டது.\n\nசகோதரரே தைரியம் கொள்ளுங்கள். நாம் அவசரப்படவேண்டியதில்லை. பொறுமையுடன் நம் ஆத்துமாக்களைக் காத்துக்கொள்வோமாக. ஏனெனில் சீக்கரத்தில் நம் ஆத்துமாக்கள் வெளிச்சத்தையும் மகிழ்ச்சியையும் அடையும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}