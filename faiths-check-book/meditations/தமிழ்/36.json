{
    "uniqueid": "20240205120000_59589359",
    "date": "2024-02-05",
    "title": "நீதிக்குத் தகுதி உள்ளவர்கள்",
    "key_verse": "2_12:13",
    "memory_verse": {
        "label": "இன்றைய வசனம்",
        "text": "அந்த இரத்தத்தை நான் கண்டு உங்களைக் கடந்து போவேன் (யாத்.12:13)."
    },
    "devotion": {
        "label": "தியானம்",
        "text": "விலைமதிப்பற்ற அந்த இரத்தத்தைப் பார்ப்பது எனக்கு ஆறுதல் அளிக்கிறது. கடவுள் அதைப் பார்க்கும்போது அது என் பாதுகாப்புக்கு உத்தரவாதஞ் செய்கிறது. நான் அதைப் பார்க்க முடியாமற் போனாலும் கடவுள் அதைக் கண்டு, அதனால் என்னைக் கடந்து போகிறார். என் விசுவாசம் தெளிவற்றதாய் இருப்பதால் நான் மனஅமைதியற்று இருந்தாலும் நான் பத்திரமாய் இருக்கிறேன். ஏனெனில் கடவுளின் பார்வை தெளிவானதாய் இருக்கிறது. சிறப்பான இரத்தத்தின் தியாகத்தை அவர் பார்க்கிறார். இது நமக்கு அளவிலா மகிழ்ச்சி அளிக்கக் கூடியதாகும்.\n\nதம் அருமையான குமாரனுடைய மரணத்தின் ஆழ்ந்த உள்\n\nஅர்த்தத்தையும் வரம்பு கடந்த நிறைவையும் அவர் காண்கிறார். அதனால் நாம் நீதிக்குத் தகுதியுள்ளவர்கள் ஆக்கப்பட்டதையும் அவருடைய இணையற்ற பண்புகள் மேன்மை அடைவதையும் அமைதியாக நினைவு கூருகிறார். படைப்பு நடைபெற்றுக் கொண்டிருந்த போது அது நல்லது என்று கண்டார். அப்படியிருக்க இரட்சிப்பு முழுவதுமாக நிறைவேற்றப்பட்டதைக் குறித்து அவர் என்ன கூறுகிறார்? அவருடைய நேசகுமாரன் மரணபரியந்தம் கீழ்ப்படிந்தவரானதைக் குறித்து என்ன கூறுகிறார்? இயேசுவில் அவர் அடைந்த மகிழ்ச்சியையும் இயேசு தம்மைத் தாமே பழுதற்ற பலியாக ஒப்புக் கொடுத்ததினால் ஏற்பட்ட மனநிறைவையும் யாரும் விவரிக்க முடியாது.\n\nநாம் இப்போது அமைதியளிக்கும் பாதுகாப்பு உள்ளவர்களாய் இருக்கிறோம். அது உண்மையென்று உணர்ந்து கொள்ள கடவுளின் தியாகமும் அவர் வார்த்தைகளும் எமக்கு ஆதாரமாக இருக்கின்றன. அவர் தம்முடைய சொந்தக் குமாரனென்றும் பாராமல் நமக்காக அவரை ஒப்புக்கொடுத்தபடியினால் கண்டிப்பாக நம்மைக் கடந்து போவார். இரத்தம் தெளிக்கப்பட்டவர்களுக்கெல்லாம் நித்திய இரட்சிப்பு அருளுவதாக நீதியும் அன்பும் ஒன்றுசேருகின்றன."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}