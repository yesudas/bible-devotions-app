{
    "uniqueid": "20240422120000_714fcaba",
    "date": "2024-04-22",
    "title": "தூக்கிவிடுவதற்கு வல்லமை",
    "key_verse": "19_146:8",
    "memory_verse": {
        "label": "இன்றைய வசனம்",
        "text": "குருடரின் கண்களைக் கர்த்தர் திறக்கிறார். மடங்கடிக்கப்பட்டவர்களைக் கர்த்தர் தூக்கிவிடுகிறார் (சங்.146:8)."
    },
    "devotion": {
        "label": "தியானம்",
        "text": "நான் மடங்கடிக்கப்பட்டவனாய் இருக்கிறேனா? அப்படியானால் ஆண்டவரின் சமுகத்தில் கிருபையுள்ள அவர் சொற்களை வற்புறுத்திக் கூறுவேன். மடங்கடிக்கப்பட்டவர்களைத் தூக்கிவிடுவது அவர் வழி, பழக்கம், வாக்குறுதி, மகிழ்ச்சி ஆகும். பாவ உணர்ச்சியும் அதனால் ஏற்பட்ட மனச்சோர்வும் என்னை வேதனைப்படுத்துகிறதா? அப்படியானால் இச்சந்தர்ப்பத்தில் அவர் என்னை தூக்கிவிடவேண்டும். ஆண்டவரே, உம் கிருபையினால் என்னைத் தூக்கிவிடும்.\n\nஅல்லது மரணத்தினால் யாராவது இழந்து துக்கத்தில் ஆழ்ந்திருக்கிறேனா? அல்லது சூழ்நிலை மாற்றத்தினால் கவலையடைந்திருக்கிறேனா? இங்கேயும் தேற்றரவாளன் ஆறுதலளிக்க முன்வருகிறார். தூய திரியேகரில் ஒருவர் தேற்றரவாளனாயிருப்பது எவ்வளவு கிருபை நிறைந்த செயல் ஆகும். மகிமை நிறைந்தவர் இவ்வேலையைத் தமதாக்கிக் கொண்டிருப்பதால் அதைச் செய்தே தீருவார்.\n\nசிலர் மடங்கடிக்கப்பட்டு, கீழேயே விழுந்து கிடப்பதால் அவர்கள் பெலவீனத்திலிருந்து இயேசு ஒருவரே அவர்களைப் பெலப்படுத்தி, தூக்கிவிட முடியும். அவராலே செய்ய முடியும். அவர் கண்டிப்பாகச் செய்வார். நம்மை நற்சுகத்துக்கும், நம்பிக்கைக்கும், மகிழ்ச்சிக்கும் உயர்த்த அவரால் முடியும். கடந்த காலத்தில் கடுந்துன்ப அனுபவங்கள் ஏற்பட்டபோது அவர் அவ்விதம் உதவியிருக்கிறார். அவர் மாறாத இரட்சகர். அன்பும் இரக்கமும் நிறைந்த செயல்களைச் செய்துகொண்டேயிருப்பார். இன்று மடங்கடிக்கப்பட்டவர்களாயும், துக்கம் நிறைந்தவர்களாயும் இருக்கும் நாமும் உயர்த்தப்படுவோம். இப்போது நம்மைப் பரியாசம் செய்பவர்கள் வெட்கப்பட்டுப் போவார்கள். ஆண்டவரால் உயர்த்தப்படுவது எவ்வளவு மகிமையானதாகும். நம்மை உயர்த்தக்கூடிய அவர் வல்லமையைக் காண்பதற்காக இப்போது மடங்கடிக்கப்பட்டவர்களாய் இருப்பதைக் குறித்து நாம் கவலைப்படக்கூடாது."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}