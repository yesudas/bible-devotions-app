{
    "uniqueid": "20240630120000_16a4047d",
    "date": "2024-06-30",
    "title": "பின்னோக்கியும் முன்னோக்கியும்",
    "key_verse": "26_16:60",
    "memory_verse": {
        "label": "இன்றைய வசனம்",
        "text": "ஆகிலும் உன் இளவயதில் உன்னோடே பண்ணின உன் உடன் படிக்கையை நான் நினைத்து நித்திய உடன்படிக்கையை உனக்கு ஏற்படுத்துவேன் (எசேக்.16:60)."
    },
    "devotion": {
        "label": "தியானம்",
        "text": "நாம் பாவிகளாயிருந்தாலும் ஆண்டவர் நம்மேல் அன்பு கூருகிறவராய் இருக்கிறார்.\n\nஅவர் பின்னோக்கிப் பார்க்கிறார். ஆதிநாட்களில் அவர் நம்மோடு உடன்படிக்கை செய்ததையும் நாம் அவருக்கு நம்மை ஒப்புக்கொடுத்ததையும் நினைத்துப்பார்க்கிறார். அவை மகிழ்ச்சியான நாட்கள். அவற்றைக்குறித்து நம்மைக் கடிந்து கொள்ளாமலும் வாய்மையற்றவர்களாய் இருந்ததற்காக நம்மேல் குற்றம் சாட்டாமலும் இருக்கிறார். நாம் அவரோடு செய்த உடன்படிக்கையை நினைத்துப் பார்க்காமல் அவர் தம்மோடு செய்த உடன்படிக்கையைநினைத்துப் பார்க்கிறார். அத்தூய ஒப்பந்தத்தில் அவர் பங்கில் மாய்மாலமே இல்லை. அவ்விதம் அன்புடன் பின்னோக்கிப் பார்க்கிறவர் எவ்வளவு கருணை நிறைந்தவர் என்று நினைத்துப் பாருங்கள்.\n\nஅவர் முன்னோக்கியும் பார்க்கிறார். அந்த உடன்படிக்கையை கைவிடக்கூடாதுஎன்னும் தீர்;மானம் உள்ளவராய் அவர் இருக்கிறார். நாம் அதில் நிலைத்திருக்காவிட்டாலும் அவர் நிலைத்திருக்கிறார். அவர் நித்திய உடன்படிக்கையை உனக்கு ஏற்படுத்துவேன் என்று மதிப்பார்வத்துடன் உறுதியாகக் கூறுகின்றார். தம் வாக்குறுதியிலிருந்து அவர் பின்வாங்கவே மாட்டார்.அவர் நாமம் மகிமைப்படுவதாக.\n\nஆண்டவரே இந்த மேன்மையான வார்த்தைகளை மனதில் என் வைத்து நான் ஒவ்வொரு நாளும் அவற்றை நினைவு கூர்ந்து பெலனடைய உதவி செய்யும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}