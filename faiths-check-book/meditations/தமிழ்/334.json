{
    "uniqueid": "20241130120000_a5de734a",
    "date": "2024-11-30",
    "title": "ஆண்டவர் முன் வரிசையில் இருக்கிறார்கர்த்தர் தாமே",
    "key_verse": "5_31:8",
    "memory_verse": {
        "label": "இன்றைய வசனம்",
        "text": "உமக்கு முன்பாகப் போகிறவர், அவர் உன்னோடே இருப்பார். அவர் உன்னை விட்டு விலகுவதுமில்லை, உன்னைக் கைவிடுவதுமில்லை. நீ பயப்படவும் கலங்கவும் வேண்டாம் (உபா.31:8)."
    },
    "devotion": {
        "label": "தியானம்",
        "text": "பெரிய வேலையாவது போராட்டமாவது நம்மை எதிர்நோக்கி இருக்கும்போது இந்த வசனம் நம்மைத் தைரியத்துடன் ஆயத்தப்பட ஏவக்கூடியது. யேகோவாவே நம்முன் போனால் அவரைப் பின்பற்றிப் போவது பாதுகாப்பானதாய் இருக்கும். ஆண்டவரே நம்மோடு இருந்தால்நாம் முன்னேறிச் செல்வதை யார் தடுக்க முடியும்? சக வீரரே வாருங்கள் நாம் உடனே முன்னேறிப் போகலாம். வெற்றியை அடையச் செல்வதற்கு நாம் ஏன் தயங்க வேண்டும்?\n\nஆண்டவர் நம்முன் மட்டும் இல்லை. நம்மோடு நமக்கு மேலும் கீழும் சுற்றிலும் இருக்கும் சர்வவியாபியும் சர்வ வல்லவருமானவர். அவர் நம்மோடு இது வரை இருந்தது போல் எல்லாக் காலமும் நித்தியத்துக்கும் நம்மோடு இருப்பார். இது நம்மை எவ்விதம் தைரியப்படுத்தக் கூடியது என்று பாருங்கள். சிலுவையின் வீரர்களே தைரியமாக முன்னேறுங்கள். ஏனெனில் கர்த்தர்உங்களோடிருக்கிறார்.\n\nநமக்கு முன்னும் நம்மோடும் இருப்பவர் ஒருநாளும் உதவி செய்வதை நிறுத்தி விடமாட்டார். அவர் தம்மிலே தளர்வடைய மாட்டார். நம்மைக் கைவிடவும் மாட்டார். முடிவுவரை நம் தேவைகளுக்கேற்ப தொடர்ந்து நமக்கு உதவி செய்வார். அவர் நம்மைஏமாற்றாதவரானபடியால் நம்மைக் கைவிடமாட்டார். நாம் போர்கள் செய்யவேண்டிய நாட்கள் முடிவடையும் வரை நமக்குப் பெலனும், உதவியும் அளிக்கக் கூடியவர் அவற்றை எப்படியும் அளிப்பார்.\n\nநாம் அச்சமும் சோர்வும் அடைய வேண்டியதில்லை. ஏனெனில் நாம்போருக்குச் செல்லும் போது சேனைகளின் கர்த்தர் நம்மோடு வந்து அவரே போர் புரிந்து வெற்றியையும் கொடுப்பார்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}