{
    "uniqueid": "20240311120000_f90e8469",
    "date": "2024-03-11",
    "title": "யாருடைய போர் ?",
    "key_verse": "9_17:47",
    "memory_verse": {
        "label": "இன்றைய வசனம்",
        "text": "கர்த்தர் பட்டயத்தினாலும் ஈட்டியினாலும் இரட்சிக்கிறவர் அல்ல என்று இந்த ஜனக்கூட்டமெல்லாம் அறிந்துகொள்ளும். யுத்தம் கர்த்தருடையது. அவர் உங்களை எங்கள் கையில்ஒப்புக்கொடுப்பார் (1.சாமு.17:47)."
    },
    "devotion": {
        "label": "தியானம்",
        "text": "யுத்தம் கர்த்தருடையது என்றும், நிச்சயம் வெற்றி கிடைக்கும் என்றும், கடவுளின்ஆற்றலைச் சிறந்தவிதமாக வெளிப்படுத்தும் விதத்தில் வெற்றி கிடைக்கும் என்றும் நிச்சயமாய் நம்புவது அவசியம். எல்லா மக்களும் கடவுளை மறந்துவிடுகிறார்கள். இஸ்ரவேலரின் ஜனக்கூட்டம் கூட கடவுளை மறந்துவிடுகிறது. மக்களின் ஆற்றலும் உதவியும் இல்லாமலே அவர் திட்டம்நிறைவேற்றப்படும் என்பதை வெளிப்படுத்தும் அரிய நிகழ்ச்சி நடைபெறும்போது அந்த வாய்ப்பை நன்முறையில் பயன்படுத்துவது அவசியம். இஸ்ரவேலர்கூட பட்டயத்தையும் ஈட்டியையுமே அதிகம் நம்புகிறார்கள். தாவீதின் கையில் பட்டயம் இல்லாவிட்டாலும் அயலாரின் சேனையைக்கூட தம்கடவுள் முறியடித்துவிடக்கூடும் என்று அவர் அறிந்தது மனநிறைவு அளிக்கிறதாகும்.\n\nஉண்மைக்காகவும் நீதிக்காகவும் நாம் போராடும்போது நமக்குத் தனித் திறமை அல்லது செல்வம் அல்லது நாம் காணக்கூடிய ஆற்றல்கிடைக்கும்வரை காத்திருக்கவேண்டியது அவசியமில்லை.ஓடையருகே உள்ள கூழாங்கற்களையும் நம் கவணையும் எடுத்துக்கொண்டு எதிரியைச் சந்திக்க ஓடுவோமாக. அது நம் யுத்தமாய் இருந்தால் நாம் துணிவு உள்ளவர்களாய் இருக்க முடியாது. ஆனால் நாம் இயேசுவுக்காக அவர் வலிமையின்மேல் மட்டும் சார்ந்து போரிட்டால் நம்மை எதிர்த்துநிற்கக்கூடியவர் யார்? தயக்கத்திற்கான அறிகுறி ஏதும் இல்லாமல் வீரத்துடன் பெலிஸ்தியரை எதிர்ப்போமாக. சேனைகளின் கர்த்தர் நம்மோடு இருக்கையில் நமக்கு எதிராக நிற்கக்கூடியவர் யார்?"
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}