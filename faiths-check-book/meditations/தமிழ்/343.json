{
    "uniqueid": "20241209120000_3fa59808",
    "date": "2024-12-09",
    "title": "விசுவாசத்தின் முழுமை",
    "key_verse": "41_9:23",
    "memory_verse": {
        "label": "இன்றைய வசனம்",
        "text": "இயேசு அவனை நோக்கி: நீ விசுவாசிக்கக்கூடுமானால் ஆகும், விசுவாசிக்கிறவனுக்கு எல்லாம் கூடும் என்றார் (மாற்.9:23)."
    },
    "devotion": {
        "label": "தியானம்",
        "text": "நம் நம்பிக்கையின்மையே நம் பாதையில் உள்ள பெரிய தடையாகும். சொல்லப்போனால் ஆன்மீக வாழ்க்கையில் நம் வாழ்வு வளம் பெறுவதற்கு அதைத் தவிர வேறு எந்த தடங்கலும் இல்லை. ஆண்டவருக்கு எல்லாம் செய்யமுடியும். ஆனால் நம் விசுவாசத்தின்படியேநமக்கு ஆகக்கடவது என்று அவர் ஓர் ஆணை பிறப்பித்துவிட்டால், நம் நம்பிக்கையின்மையெல்லாம் வல்ல அவர் கையைக்கூடக் கட்டிப்போட்டு விடுகிறது.\n\nநாம் விசுவாசித்தால் தீமை செய்யும் சதிக் கும்பல் சிதறடிக்கப்படும். சத்தியத்தின் கடவுள்மேல் நமக்குநம்பிக்கையிருந்தால் இழிவானதாகக் கருதப்பட்ட உண்மை தலைதூக்கும். சமாதானமாகிய அரைக்கட்டு நம்பிக்கை என்னும் கைகளால் மாட்டப்படுமேயானால் நாம் நம் தொல்லை ஆகிய சுமையைச் சுமக்கமுடியும், உபத்திரவம் என்னும் அலைகளையும் காயப்படாமல் கடந்து செல்லமுடியும்.\n\nநாம் நம்பமுடியாதது எது? கடவுளை நம்புவதைவிட மற்ற எல்லாவற்றையும் நம்மால் செய்யமுடிகிறதா? அவர் எப்பொழுதும் உண்மையுள்ளவராய் இருக்கிறார். அவரை நாம் நம்பாமல் இருப்பதற்கு காரணம் என்ன? அவர் சொன்னதைச் செய்கிறவராய் இருக்கிறார். அப்படி இருக்கும்போதுநாம் அவரை விசுவாசியாமல் இருப்பது ஏன்? நம் இதயம் சரியான நிலையில் இருக்கும்போது அதிக முயற்சி இல்லாமல் நம்ப முடியும். அப்போது ஒரு குழந்தை தன் தகப்பனை நம்புவதைப்போல நமக்கும் இயற்கையாகவே கடவுள்மேல் சார்ந்திருக்க முடிகிறது.\n\nஇப்பொழுது நம்மைநெருக்கடிக்கு உள்ளாக்கியுள்ள சோதனையைத் தவிர மற்ற எல்லாவற்றுக்கும் நமக்குக் கடவுளை நம்பமுடிகிறது. இது முட்டாள்தனமானது. என் ஆன்மாவே, இப்படிப்பட்ட பாவத்தைவிட்டு ஒழித்து, உன் சுமைக்காகவும், உழைப்புக்காகவும், இக்கால அவாக்களுக்காகவும் உன் கடவுளைநம்பு. இதைச் செய்வது எல்லாவற்றையும் செய்ததுபோல ஆகும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}