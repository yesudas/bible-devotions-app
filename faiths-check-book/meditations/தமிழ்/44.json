{
    "uniqueid": "20240213120000_e0b50313",
    "date": "2024-02-13",
    "title": "வெளியிலும் ஆசீர்வதிக்கப்பட்டிருப்பாய்",
    "key_verse": "5_28:3",
    "memory_verse": {
        "label": "இன்றைய வசனம்",
        "text": "நீ வெளியிலும் ஆசீர்வதிக்கப்பட்டிருப்பாய் (உபா.28:3)."
    },
    "devotion": {
        "label": "தியானம்",
        "text": "ஈசாக்கு சாயங்கால வேளையிலே தியானம் பண்ணச் சென்றபோது அவர் ஆசீர்வதிக்கப்பட்டார். நாம் தனிமையாக இருந்த பல சமயங்களிலும் ஆண்டவர் நம்மைச் சந்தித்திருக்கிறார் அல்லவா? நாம் அப்போது அடைந்த மகிழ்ச்சிக்கு மரங்களும் புதர்களும் சாட்சி பகரும் அல்லவா? அதே விதமான ஆசீர்வாதத்தை நாம் மறுபடியும் எதிர்பார்க்கிறோம்.\n\nபோவாஸ் அறுவடை செய்த சமயம் அவர்கள் வேலையாட்கள் கர்த்தர் உம்மை ஆசீர்வதிப்பாராக என்று ஆசீர்வதித்தபோது அவர் ஆசீர்வதிக்கப்பட்டார். ஏர் உழும் ஒவ்வொருவரையும் கடவுள் ஆசீர்வதிப்பாராக. ஒவ்வொரு விவசாயியும் ஆண்டவர் சத்துக்குக் கீழ்ப்படிந்தால் இந்த வாக்குறுதியை வற்புறுத்தலாம்.\n\nஆதாமைப்போல் வயலில் வேலை செய்ய நாம் போகிறோம். முதல் ஆதாமின் பாவத்தினால் நிலத்தின்மேல் சாபம் விழுந்தது போல, இரண்டாம் ஆதாமின் மூலமாக ஓர் ஆசீர்வாதம் ஏற்பட்டது பெரிய ஆறுதலாகும்.\n\nதேகப்பயிற்சிக்காக நாம் வயல் வெளிக்குச் செல்கிறோம். ஆண்டவர் அந்தத் தேகப்பயிற்சியை ஆசீர்வதித்து, நமக்கு நற்சுகம் அளிப்பார் என்றும், அச்சுகத்தை அவர் மகிமைக்காகப் பயன்படுத்துவோம் என்றும் நம்பி மகிழ்ச்சி அடைகிறோம்.\n\nஇயற்கையை ஆராய்வதற்காக வயல் வெளிக்குச் செல்கிறோம். அந்த அறிவு தேவனுடைய ஆசீர்வாதத்தினால் பயனுள்ள முறையில் பயன்பட புனிதப்படுத்தப்படும் என்னும் நம்பிக்கையேயல்லாமல் அதைப் பார்ப்பதினால் மட்டும் பயன் ஏற்படாது.\n\nஇறுதியாக இறந்தவர்களை அடக்கம் பண்ணுவதற்காக வயல் வெளிக்குச் செல்கிறோம். நாம் இறந்த பின்னும் மற்றவர்கள் நம்மை அங்கு எடுத்துச் செல்வார்கள். கல்லறையில் அழுகிறவர்களாய் இருந்தாலும் நாம் ஆசீர்வதிக்கப்பட்டவர்களாவோம்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}