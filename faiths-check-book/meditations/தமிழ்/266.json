{
    "uniqueid": "20240922120000_f6fe79b0",
    "date": "2024-09-22",
    "title": "படகுகள் ஓடாத விசாலமான நதிகள்",
    "key_verse": "23_33:21",
    "memory_verse": {
        "label": "இன்றைய வசனம்",
        "text": "மகிமையுள்ள கர்த்தர் அங்கே நமக்கு மகா விசாலமான நதிகளும் ஆறுகளுமுள்ள ஸ்தலம் போலிருப்பார். வலிக்கிற படவு அங்கே ஓடுவதும் இல்லை. பெரிய கப்பல் அங்கே கடந்து வருவதும் இல்லை (ஏசா.33:21)."
    },
    "devotion": {
        "label": "தியானம்",
        "text": "பொதுவாக உலகப் பிரகாரமாக சிறப்பு வாய்ந்த எந்த நன்மையோடும் தொடர்புள்ளதாயிருக்கும் குறைபாடுகள் ஏதும் இல்லாத சிறந்த நன்மையாக ஆண்டவர் நமக்கு இருப்பார். ஒரு நகரில் விசாலமான நதிகள் இருக்குமேயானால் அது வலிக்கிறபடவுகளினாலும் போர்க் கப்பல்களினாலும் தாக்கப்பட ஏதுவுண்டு. ஆனால் ஆண்டவர் மகிமையுள்ளவராய் இருந்து அங்குள்ளவர்களுக்கு எந்த விதமான பயமும் இல்லாமல் பாதுகாக்கிறார் என்று இங்கு விளக்கப்படுகிறது.\n\nஆண்டவரே விசாலமான நதிகளைப்போல் நீர் எனக்குச் செல்வம்அனுப்பினால் வலிக்கிற படவுகளைப்போல் உலகப் பற்றும் பெருமையும் என்னைத் தாக்காமல் இருக்கச் செய்யும். நீர் எனக்கு நற்சுகமும் மன மகிழ்ச்சியும் அளித்தால் பெரிய கப்பலைப் போல் உலகப் பொருள்களை அனுபவித்து சுக வாழ்வு வாழ வேண்டுமென்ற ஆசை என்னை ஆட்கொள்ளாமல்இருக்கச் செய்யும். உமக்கு ஊழியம் செய்வதில் ஓடிப்பாயும் நதியைப் போல் நான் சிறப்பான வெற்றி உள்ளவனாயிருந்தால் பயன் நிறைந்த வாழ்க்கையில் மிதக்கும் அழுக்குகளாகிய தற்பெருமையும் தன்னம்பிக்கையும் ஒரு நாளும் என்னில் காணப்படாமலிருக்கச் செய்யும். உம்முகத்தின் பிரகாசத்தினால் ஆண்டாண்டாக நான் அளவற்ற மகிழ்ச்சி அடைந்தாலும் வலுக்குறைந்த விசுவாசிகளை அவமதியாமலும் என்மேல் உள்ள முழு நம்பிக்கையால் நான் குறைபாடே இல்லாதவன் என்னும் எண்ணம் மிதந்து வராமலும் இருக்கச் செய்யும். ஆண்டவரே எனக்கு வேதனையைக்கூட்டாததும் பாவம் செய்யத்தூண்டாததுமான ஆசீர்வாதத்தைக் கொடுத்தருளும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}