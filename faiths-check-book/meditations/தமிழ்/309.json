{
    "uniqueid": "20241104120000_9ae13f65",
    "date": "2024-11-04",
    "title": "வாய்க்கால்களை வெட்டுங்கள்",
    "key_verse": "12_3:16-17",
    "memory_verse": {
        "label": "இன்றைய வசனம்",
        "text": "அவன்: கர்த்தர் உரைக்கிறது என்னவென்றால், இந்தப் பள்ளத்தாக்கிலே எங்கும் வாய்க்கால் வெட்டுங்கள். நீங்கள் காற்றையும் காணமாட்டீர்கள். மழையையும் காணமாட்டீர்கள். ஆனாலும் நீங்களும் உங்கள் ஆடுமாடுகளும் உங்கள் மிருக ஜீவன்களும்குடிக்கும்படிக்கு இந்தப்பள்ளத்தாக்கு நீரினால் நிரப்பப்படும் என்று கர்த்தர் சொல்லுகிறார் என்றான் (2.இராஜா.3:16-17)."
    },
    "devotion": {
        "label": "தியானம்",
        "text": "மூன்று சேனைகள் தாகத்தால் ஆற்றல் இழந்து கொண்டிருந்தன. ஆண்டவர்இச்சந்தர்ப்பத்தில் குறுக்கிட்டார். அவர் மேகத்தையாவது மழையையாவது அனுப்பாவிட்டாலும் மிகுதியான தண்ணீர் கிடைக்கச் செய்தார். அவர் சாதாரண முறைகளைப் பயன்படுத்துவதில்லை. அவர் ஞானத்தையும் ஆற்றலையும் நவீனமான முறைகளில் வெளிப்படுத்துவார். சாதாரண முறைகள் அவரைவெளிப்படுத்துவதை விட இந்த முறைகள் கடவுளை நாம் அதிகமாய்க் கண்டறிய உதவும். நான் எதிர்பார்க்கும் அல்லது விரும்பும் அல்லது ஊகிக்கும் முறையில் ஆண்டவர் வெளிப்படாவிட்டாலும் ஏதாவது ஒரு முறையில் நமக்கு வேண்டியதெல்லாம் கொடுப்பார். நமக்குக் கிடைக்க வேண்டுமென்றுவிரும்புகிறவற்றையே பற்றி நினைத்துக் கொண்டிராமல் அவற்றைக் கொடுக்கிறவரின் அருள்முகத்தையே நோக்கிப்பார்க்கும் நிலைக்கு நம்மை உயர்த்திருப்பது பெரிய ஆசீர்வாதம் ஆகும்.\n\nஇன்று ஆண்டவரிடமிருந்து ஆசீர்வாதங்கள் பொழிந்து பெருக்கெடுத்து ஓடத்தக்கதாகவாய்க்கால்கள் வெட்டப் போதுமான கிருபை நமக்கு இருக்கிறதா? ஐயோ, நாம் பலதடவை உண்மையான நடைமுறைக்குரிய விசுவாசத்தை எடுத்துக்காட்டத் தவறிவிடுகிறோம். இந்த நாளிலே நம் ஜெபத்திற்கு பதிலாகக் கிடைக்கப் போகிறவைகளை நம்பிக்கையோடு எதிர்நோக்கிஇருப்போமாக! மழைக்காக ஜெபம் செய்யக் கூட்டத்திற்கு சென்ற ஒரு சிறுமி குடையை எடுத்துச் சென்றது போல இன்று உண்மையாகவே ஆண்டவர் நம்மை ஆசீர்வதிப்பார் என்னும் விசுவாசத்தோடு இருப்போமாக! பள்ளத்தாக்கிலெங்கும் வாய்க்கால்களை வெட்டி அவை நிரப்பப்படும் என்று நம்பிஇருப்போமாக!"
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}