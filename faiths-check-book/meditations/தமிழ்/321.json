{
    "uniqueid": "20241117120000_9e2fc1cb",
    "date": "2024-11-17",
    "title": "கர்த்தர் ஒருநாளும் கைவிடமாட்டார்",
    "key_verse": "19_94:14",
    "memory_verse": {
        "label": "இன்றைய வசனம்",
        "text": "கர்த்தர் தம்முடைய ஜனத்தை நெகிழவிடாமலும், தம்முடைய சுதந்திரத்தைக் கைவிடாமலும் இருப்பார் (சங்.94:14)."
    },
    "devotion": {
        "label": "தியானம்",
        "text": "அவர் மக்களில் ஒருவரைக்கூட அவர் நெகிழவிடமாட்டார். மனிதன் நெகிழவிடுவான். ஆனால் கடவுள் ஒருபோதும் ஒருவரையும் நெகிழவிடமாட்டார். அவர் தெரிந்து கொள்கிறவர்களை மாற்றிக் கொண்டே இருக்க மாட்டார். அவர்கள்மேல் அவர் காட்டும் அன்பு நித்தியமானஅன்பு ஒருவருக்குத் தாம் இரட்சகர் என்று வெளிப்படுத்தின பின் அவரைக் கைவிட்டதாக நாம் கேள்விப்பட்டதே இல்லை. அல்லல்படுகிறவர்களின் இதயங்களை மகிழ்ச்சியாக்கவே சிறப்பான இந்த உண்மை சங்கீதத்தில் கூறப்பட்டிருக்கிறது. தமச்குச் சொந்தமானவர்களை ஆண்டவர் தண்டித்துத்திருத்துகிறார். ஆனால் ஓருபோதும் அவர்களைக் கைவிடுவதில்லை. நமக்குப் போதிப்பதற்காகவே கற்பனைகளும் பயன்படுத்தப்படுகின்றன. அந்தப் போதனையின் விளைவு அமைதிப்படுத்தப்பட்ட ஆவியும் சமநிலை அடைந்த மனமுமாகும். இவற்றினால் இளைப்பாறுதல் பெறுகிறோம். தெய்வபயம்அற்றவர்கள் விழவேண்டிய குழி தோண்டப்பட்டு அவர்கள் அதில் விழும்வரை அவர்கள் செயலில் தலையிடுவதில்லை. ஆனால் தெய்வபயமுள்ள கடவுளின் மக்கள் இனிமேல் அவர்கள் அடையப்போகும் மகிமையான நிலைக்கு ஆயத்தம் பண்ணப்படுவதற்காக கற்றுக் கொள்ள அனுப்பப்படுகிறார்கள். கலகம்செய்கிறவர்கள் விசாரிக்கப்பட்டு தண்டனையடைவார்கள். அதேவிதமாக பக்தியுள்ளவர்கள் விசாரிக்கப்பட்டு அவர்கள் உரிமை நிறுவப்படும். ஆகவே நாம் தண்டிக்கப்பட்டு திருத்தப்படும்போது அமைதியாகப் பணிந்து போவது நல்லது. அது சினத்தையல்ல அன்பையே காட்டுகிறது.\n\nகடவுள் தண்டித்துத் திருத்தலாம்\n\nஆயினும் ஒருநாளும் புறக்கணிக்க மாட்டார்\n\nஅன்பினால் கடிந்துரைக்கலாம்\n\nஆயினும் நேசிப்பதை நிறுத்தமாட்டார்"
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}