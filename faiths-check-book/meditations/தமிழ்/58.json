{
    "uniqueid": "20240227120000_8a32d413",
    "date": "2024-02-27",
    "title": "தடுமாற்றமற்ற நம்பிக்கை",
    "key_verse": "19_112:7",
    "memory_verse": {
        "label": "இன்றைய வசனம்",
        "text": "துர்ச்செய்தியைக் கேட்கிறதினால் பயப்படான். அவன் இருதயம் கர்த்தரை நம்பித் திடனாயிருக்கும் (சங்.112:7)."
    },
    "devotion": {
        "label": "தியானம்",
        "text": "உறுதியற்ற நிலை அச்சந்தருகிறதாகும். நம் குடும்பத்தினரிடமிருந்து எந்தச் செய்தியும் வராவிட்டால் நாம் கவலைக்குள்ளாகிறோம். செய்தி வராமலிருந்தால் எல்லாம் நல்லபடியாகவே இருக்கும் என்று நாம் நம்பத்துணிவதில்லை. இவ்விதமான துயர நிலைiயை மாற்றக்கூடியது நம்பிக்கையே ஆகும். ஆண்டவர் தம்முடைய ஆவியினால் மனதை அமைதியடையச் செய்கிறார். ஆகவே நிகழ் காலத்தையும் எதிர்காலத்தையும் குறித்தான எல்லா பயங்களும் ஓடிவிடுகின்றன.\n\nசங்கீதக்காரன் விளக்கும் திடநம்பிக்கையை நாம் தளரா ஊக்கத்துடன் நாடவேண்டும். அது ஆண்டவரின் ஏதாவதொரு வாக்குறுதியை நம்புவது மட்டுமல்ல, ஆனால் அவர் ஒருநாளும் நமக்கு எந்தத் தீமையும் செய்யவும் மாட்டார், யாரும் செய்ய அனுமதிக்கவும் மாட்டார் என்னும் உறுதியான நம்பிக்கை உள்ளவர்களாய்த் தடுமாற்றமின்றி நம் கடவுளில் பற்றுவைப்பதே ஆகும். இவ்விதமாய் உறுதியான நம்பிக்கை உள்ளவர்களாய் இருந்தால், வாழ்க்கையில் நமக்குத் தெரிந்தவைகளையும் தெரியாதவைகளையும் குறித்து அச்சம் கொள்ளமாட்டோம். நம் கடவுளை நாளைய தினத்தின் கடவுளுமாய் இருப்பதால் நமக்கு நாளைய தினத்தைக் குறித்து பயம் இருக்காது. நமக்குத் தெரியாமல் என்ன நிகழ்ச்சிகள் நேர்ந்திருந்தாலும் நாம் கவலைப்படவேண்டியதில்லை. ஏனெனில் நம் யெகோவா தெரிந்தவைகள் தெரியாதவைகளின் கடவுளாயிருக்கிறார். என்ன நேரிட்டாலும் நாம் ஆண்டவரை நம்புவோம் என்னும் உறுதியான தீர்மானம் உள்ளவர்களாய் இருக்கிறோம். எவ்வளவு மோசமான நிலை ஏற்பட்டாலும் நம் கடவுளே பெரியவரும் சிறப்புள்ளவருமாய் இருக்கிறார். ஆகையால் தபாற்காரர் கதவைத் தட்டினாலும் நள்ளிரவில் தந்தி வந்தாலும் நாம் அச்சம் அடையமாட்டோம். ஆண்டவர் உயிரோடு இருக்கிறார். அவர் பிள்ளைகள் பயப்படவேண்டியதில்லை."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}