{
    "uniqueid": "20241014120000_39169494",
    "date": "2024-10-14",
    "title": "ஒருபோதும் வெட்கமடைய மாட்டோம்",
    "key_verse": "40_10:32",
    "memory_verse": {
        "label": "இன்றைய வசனம்",
        "text": "மனுஷர் முன்பாக என்னை அறிக்கை பண்ணுகிறவன் எவனோ, அவனை நானும் பரலோகத்திலிருக்கிற என் பிதாவின் முன் அறிக்கை பண்ணுவேன் (மத்.10:32)."
    },
    "devotion": {
        "label": "தியானம்",
        "text": "இது கிருபை நிறைந்த வாக்குறுதியாகும். என் ஆண்டவரை அறிக்கை பண்ணுவது எனக்கு மகிழ்ச்சி அளிக்கிறது. என்னுடைய தவறுகள் எவையானாலும் நான் இயேசுவைக் குறித்து வெட்கமடைவதில்லை. அவர் சிலுவையின் கோட்பாடுகளை பலர் அறியக் கூறவும் அஞசுவதில்லை.ஆண்டவரே உம் நீதியை நான் என் இதயத்துள் இரகசியமாக வைக்கவில்லை.\n\nமேலே கூறப்பட்டுள்ள வாக்குறுதி எனக்கு எடுத்துச் சொல்லும் எதிர்கால வாய்ப்பு மகிழ்ச்சியூட்டுவதாய் இருக்கிறது. நண்பர் கைவிட்டு விடுகிறார்கள். பகைவர் மகிழ்ச்சியடைகிறார். ஆனால் ஆண்டவர் அவர்ஊழியக்காரனை ஏற்க மறுப்பதில்லை. சந்தேகத்துக்கு இடமின்றி இங்கு என் ஆண்டவர் என்னை ஏற்றுக் கொண்டு அவர் என்மேல் தயவாய் இருப்பதைப் புதிய அடையாளங்களினால் காட்டுவார். ஆனால் நான் சிறப்பு வாய்ந்த பிதாவின் முன் நிற்க வேண்டிய நாள் வருகின்றது. அந்நாளில் இயேசுஎன்னை அறிக்கை பண்ணுவார் என்பது எப்பேற்பட்ட பேறாகும்! அவர் இவன் உண்மையாகவே என்னை விசுவாசித்து என் நாமத்திற்காக நிந்திக்கப்பட ஆயத்தமாயிருந்தான். ஆகையால் இவன் என்னுடையவன் என்று நான் அறிக்கையிடுகிறேன் என்பார். முன்பு ஒரு நாள் பெரியவர் ஒருவர் ஆங்கிலஅரசின் சிறப்புப் பட்டம் பெற்றார். அப்பட்டத்தின் சின்னத்தை அரசி அவருக்கு அளித்தார். அதனாலென்ன பரலோகத்தில் இருக்கிற பிதாவின் முன்பாக இயேசு நம்மை அறிக்கை பண்ணுவது எல்லா சிறப்புகளிலும் மேலானதாகும். என் ஆண்டவரை அறிக்கை பண்ண நான் ஒருநாளும்வெட்கப்படாமல் இருப்பேனாக! அறிக்கை பண்ணுவதற்கு அஞ்சிக் கோழைத்தனத்தினால் ஒருநாளும் அமைதியாக இருந்து விடாதிருப்பேனாக, அல்லது தளர்ந்த உள்ளத்துடன் சமரசம் பண்ணாதிருப்பேனாக! என்னை அறிக்கை பண்ணுவதாக வாக்குக் கொடுப்பவரை அறிக்கை பண்ண நான்வெட்கப்படாமல் இருப்பேனாக !"
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}