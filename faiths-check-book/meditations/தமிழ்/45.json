{
    "uniqueid": "20240214120000_13a0f6d7",
    "date": "2024-02-14",
    "title": "தகுதியற்றவர்களுக்குக் காட்டப்படும் கிருபை",
    "key_verse": "19_32:10",
    "memory_verse": {
        "label": "இன்றைய வசனம்",
        "text": "கர்த்தரை நம்பியிருக்கிறவர்களையே கிருபை சூழ்ந்து கொள்ளும் (சங்.32:10)."
    },
    "devotion": {
        "label": "தியானம்",
        "text": "நம்பிக்கைக்கு எவ்வளவு சிறந்த பரிசு கிடைக்கும் என்று பாருங்கள். என் ஆண்டவர் எனக்கு அதை முழுவதுமாக அளிப்பாராக! நம்புகிறவன் எல்லாரையும் விடத் தான் பாவி என்று உணர்கிறான். ஆனால், இதோ, அவனைக் கிருபை சூழ்ந்து கொள்ளும். அவன் எதற்கும் தகுதியற்றவன் என்று உணர்கிறான். ஆனால் கிருபை அவனைச் சூழ்ந்து கொள்கிறது. ஆண்டவரே, நான் உம்மை நம்புகிறேன். எனக்கு இவ்விதமான கிருபையை அருளும்.\n\nஎன்னுடைய ஆத்துமாவே, உனக்கு எவ்வளவு சிறந்த மெயக்காவலர் உண்டு என்பதைக் கவனித்துப்பார். ஓர் இளவரசனைப் போர் வீரர்கள் சூழ்ந்திருப்பதைப் போல கிருபை உன்னைசு; சூழ்ந்து கொள்ளும். கிருபையின் காவற்படையினர் முற்புறத்திலும் பிற்புறத்திலும் எல்லாப் பக்கங்களிலும் உன்னைச் சூழ்ந்திருப்பார்கள். நாம் கிறிஸ்து இயேசுவில் நிலைத்திருப்பதால் கிருபையினால் சூழப்பட்டிருக்கிறோம்.\n\nஎன் ஆத்துமாவே நீ எப்படிப்பட்ட சூழ்நிலையில் இருக்கிறாய் என்பதை நினைத்துப் பார். காற்று மண்டலம் உன்னைச் சுற்றிலும் இருப்பது போல ஆண்டவரின் கிருபையும் உன்னைச் சூழ்ந்து இருக்கிறது. துன்மார்க்கனுக்கு அநேக வேதனைகளுண்டு. ஆனால் உனக்கு எத்தனையோ கிருபைகள் இருப்பதால் உன் வேதனைகள் குறிப்பிடத்தக்கவையல்ல. நீதிமான்களே, கர்த்தருக்குள் மகிழ்ந்து களிகூருங்கள் செம்மையான இருதயமுள்ளவர்களே, நீங்கள் எல்லாரும் ஆனந்த முழக்கமிடுங்கள் என்று கூறுகிறார். இதற்குக் கீழ்ப்படிந்து, நான் கர்த்தரில் களிகூருவேன். என் மகிழ்ச்சியை எல்லாருக்கும் வெளிப்படுத்துவேன். என் ஆண்டவரே, உம் கிருபை என்னைச் சூழ்ந்து கொண்டிருப்பது போல் நான் நன்றி கூறும் கீத சத்தங்களால் உம் சமூகத்தை நிரப்புவேன்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}