{
    "uniqueid": "20240911120000_02db67b8",
    "date": "2024-09-11",
    "title": "துன்புறுவோர் வலிமை வாய்ந்த விசுவாசிகள் ஆகிறார்கள்",
    "key_verse": "25_3:27",
    "memory_verse": {
        "label": "இன்றைய வசனம்",
        "text": "தன் இளம் பிராயத்தில் நுகத்தைச் சுமக்கிறது மனுஷனுக்கு நல்லது (புல.3:27)."
    },
    "devotion": {
        "label": "தியானம்",
        "text": "இது ஒரு வாக்குறுதியைப் போன்றதே. அது நல்லதாயும் இருந்திருக்கிறது!நல்லதாயிருக்கிறது! நுகத்தைச் சுமக்கிறது எனக்கு நல்லதாயிருக்கும்.\n\nஇளம் பிராயத்திலே குற்றவாளியெனத் தீர்க்கப்பட்ட பாரத்தை நான் சுமக்க வேண்டியதாயிருந்தது. அன்றிலிருந்து அது ஆன்மாவை வளமூட்டும் பாரமாகத் தெளிவுபடுத்தியுள்ளது. ஆழ்ந்த அனுபவத்தின் மூலம்கிருபையினால் இரட்சிக்கப்படுவதன் தேவையை நான் கற்றிடா விட்டால் நற்செய்தியை இவ்வளவு நேசித்திருப்பேனா? யாபேசின் தாய் அவரை மிகுந்த துக்கத்தில் பெற்றெடுத்தபடியால் மதிப்பு வாய்ந்தவராய் இருந்தார். அது விதமாகக் கடவுளுக்கென்று மறுபடியும் பிறப்பதில் மிகவும்வருத்தம் அனுபவிப்பவர்கள் கடவுளின் கிருபையில் ஆற்றல் வாய்ந்த விசுவாசிகள் ஆகிறார்கள்.\n\nகண்டனம் செய்கிற நுகம் வெறுப்பூட்டுகிறதாய் இருக்கும். ஆனால் அது மனிதன் எதிர் காலத்தில் புகழ் அடைவதற்கு ஆயத்தம் செய்கிறது. அனைவரின் கண்டனத்துக்கும் ஆளாகிஅவமதிப்படையாதவன் தலைவனாய் இருக்கத் தகுதியற்றவன். புகழ்ச்சி அடையுமுன் வசவை அனுபவித்திராவிடில் அது கிளர்ச்சி ஊட்டுவதாய் இருக்கிறது. பொதுவாகப் போராட்டம் இன்றி சிறப்படைகிறவர்கள் அவமதிப்படைகிறார்கள்.\n\nபேரிடர், ஏமாற்றம், கடினமான உழைப்பு ஆகியநுகங்கள் விருப்பப்படுபவையல்ல. ஆனால் இளம்பிராயத்தில் அவற்றை ஆண்டவர் நம்மேல் சுமத்தினால் அது பல சமயங்களில் கடவுளை மகிமைப்படுத்தும் பண்பை வளரச் செய்து சபையை ஆசீர்வதிக்கிறது.\n\nஎன் ஆன்மாவே கழுத்தை வளைத்து உன் சிலுவையை ஏற்றுக்கொள்.இளம்பிராயத்தில் அது உனக்கு நல்லதாயிருக்கும். ஆகையால் அது உனக்கு இப்போது தீமை செய்யாது. இயேசுவுக்காக மனநிறைவோடு அதைத் தாங்கிக்கொள்!"
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}