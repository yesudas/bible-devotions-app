{
    "uniqueid": "20240316120000_8dfb3932",
    "date": "2024-03-16",
    "title": "பிறருக்கு ஓர் எடுத்துக்காட்டு",
    "key_verse": "50_4:9",
    "memory_verse": {
        "label": "இன்றைய வசனம்",
        "text": "நீங்கள் என்னிடத்தில் கற்றும் அடைந்தும் கேட்டும் கண்டும் இருக்கிறவைகள்ளெவைகளோ, அவைகளையே செய்யுங்கள். அப்பொழுதுசமாதானத்தின் தேவன் உங்களோடிருப்பார் (பிலி.4:9)."
    },
    "devotion": {
        "label": "தியானம்",
        "text": "பவுலைப்போல ஒருவரை முழுவதும் பின்பற்றுவது அனுகூலமாயிருக்குமேயானால் அதுஎவ்வளவு நல்லது என்று நினைத்துப்பாருங்கள். இன்றும் என்றும் அவரைப் பின்பற்றுவதற்கான அருளுக்காகவேண்டிக்கொள்ளுவோமாக.\n\nகடவுளின் கிருபையால் பவுல் சொன்னவைகளையும் செய்தவைகளையும் நாமும் பின்பற்றினால் மேலே கூறப்பட்டுள்ள சிறப்பான வாக்குறுதிநம்முடையதாகும். சமாதானத்தை நேசிப்பவரும் அதற்குக் காரணர் ஆனவரும், அதைத் தூண்டுபவருமான கடவுள் நம்மோடிருப்பார். உங்களுக்குச் சமாதானம் உண்டாவதாக என்பது இனிமையானதொரு வாழ்த்து ஆகும். சமாதானத்தின் தேவன் நம்மோடு இருப்பார் என்பது இன்னும் சிறந்ததாகும். அதுஊற்றோடு ஓடையும், சூரியனோடு அதன் கிரணங்களையும் நாம் உடையவர்களாய் இருப்பதைப் போன்றதாகும். புறம்பான சூழ்நிலை நம் அமைதியைக் குலைத்துவிடுவதாக அச்சுறுத்தினாலும், சமாதானத்தின் தேவன் நம்மோடு இருந்தால் எல்லா புத்திக்கும் மேலான தேவசமாதானத்தை உணர்ந்துமகிழ்வோம். சமாதானத்தின் காரணர் நம்மோடு இருந்தால் மக்கள் மனவேறுபாடு கொண்டாலும் நாம் சமாதானம்பண்ணுகிறவர்களாய் இருப்போம்.\n\nமெய்மையின் பாதையில்தான் உண்மையான சமாதானத்தைக் கண்டடைவோம். சமாதானத்தை வளர்ப்பதாக நினைத்துக்கொண்டு நாம்நம்பிக்கையைக் கைவிட்டாலும், நீதியின் வழியைவிட்டு விலகினாலும் தவறுசெய்தவர்களாவோம். நாம் மெய்யறிவு உடையவர்களாயும் மெய்மை அறிந்தவர்களாயும் இருந்தால் முதலில் தூய்மையாயும் பின் அமைதி நாடுகிறவர்களாயும் இருக்கவேண்டும் என்பதை உணர்வோம். நாம் பவுலைப்போலவாழ்ந்தால் அந்த அப்போஸ்தலனோடு இருந்ததுபோல சமாதானத்தின் தேவன் நம்மோடு இருப்பார்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}