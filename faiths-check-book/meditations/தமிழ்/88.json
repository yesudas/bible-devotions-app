{
    "uniqueid": "20240328120000_7858c4d0",
    "date": "2024-03-28",
    "title": "நல்வழி காட்டுதல்",
    "key_verse": "5_28:13",
    "memory_verse": {
        "label": "இன்றைய வசனம்",
        "text": "கர்த்தர் உன்னை வாலாக்காமல் தலையாக்குவார் (உபா.28:13)."
    },
    "devotion": {
        "label": "தியானம்",
        "text": "நாம் ஆண்டவருக்குக் கீழ்ப்படிந்தால் அவர் நம்மை ஆசீர்வதித்திருக்கிறார் என்பதை நம் எதிரிகள் காணச் செய்வார். இது நியாயப்பிரமாணத்தின் வாக்குறுதியானாலும் இது கடவுளின் மக்களுக்கும் உரியதாகும். ஏனெனில் இயேசு சாபத்தை நீக்கி, ஆசீர்வாதங்களை நிலைநிறுத்தியிருக்கிறார்.\n\nதூய செல்வாக்கினால் மக்களுக்கு நல்வழி காட்டுவது பரிசுத்தவான்களின் கடமையாகும். அவர்கள் அங்கேயும் இங்கேயும் இழுத்துச்செல்லப்பட்ட வால்ப்பாகமல்ல. இக் காலத் தூண்டுதல்களுக்கு நாம் இடங்கொடுக்காமல் இக்காலத்தவர்கள் கிறிஸ்துவை வணங்கத் தூண்டவேண்டும். ஆண்டவர் நம்மோடு இருந்தால் நாம் சமய சுதந்தரத்துக்கு ஏங்குகிறவர்களாய் இருக்கமாட்டோம். ஆனால் மக்கள் யாவரும் அவரை வணங்குகிறவர்கள் ஆக முயற்சி செய்வோம். ஆண்டவராகிய இயேசு தம் மக்களை ஆசாரியர்கள் ஆக்கியிருக்கிறார் அல்லவா? ஆகையால் நாம் போதகர்களாய் இருக்கவேண்டுமே அல்லாமல் அவிசுவாசிகளின் தத்துவங்களிலிருந்து கற்பவர்களாய் இருக்கக்கூடாது. கிறிஸ்துவில் நாம் உலகை ஆள்கிறவர்கள் ஆக்கப்படவில்லையா? அப்படியிருக்க நாம் மக்களின் கருத்துக்களுக்கு அடிமைகளாயும் பாரம்பரியங்களின் ஊழியக்காரராயும் இருப்பது ஏன்?\n\nஅன்பான நண்பனே, நீ உண்மையாகவே இயேசுவின் பக்கம் இருக்கிறாயா? பலர் கோழைகளாய் அல்லது தன்னம்பிக்கை அற்றவர்களாய் இருப்பதால் மௌனம் சாதிக்கிறார்கள். ஆண்டவர் இயேசுவின் நாமம், முதல் இடம் பெறாமல் இருக்க நாம் இடம் கொடுக்கலாமா? நம் சமயம் வால்போல் தயங்கித் தயங்கி ஒன்றன்பின்னாலே போய்க்கொண்டிருக்கலாமா? அது வழிகாட்டியாய் நம்மையும் மற்றவர்களையும் தூண்டும் ஆற்றலாய் இருக்கவேண்டுமல்லா?"
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}