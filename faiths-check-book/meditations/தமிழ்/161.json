{
    "uniqueid": "20240609120000_c6795f3e",
    "date": "2024-06-09",
    "title": "நம்பத்தகு நாமம்",
    "key_verse": "36_3:12",
    "memory_verse": {
        "label": "இன்றைய வசனம்",
        "text": "உன் நடுவில் சிறுமையும் எளிமையுமான ஜனத்தை மீதியாக வைப்பேன். அவர்கள் கர்த்தருடைய நாமத்தின் மேல் நம்பிக்கையாய் இருப்பார்கள் (செப்.3:12)."
    },
    "devotion": {
        "label": "தியானம்",
        "text": "உண்மையான சமயம் பணம் உள்ளவர்களிடையே மறையத்தொடங்கும்போது அது இவ்வுலகில் வறுமை உள்ளவர்களாயும் நம்பிக்கையில் வளமானவர்களாயும் இருப்பவர்களிடையே தங்கி வளரத்தொடங்குகிறது. இப்போதும் ஆண்டவருக்கென்று விசுவாசிகளான சிலர் மீதியாகவைக்கப்பட்டிருக்கிறார்கள். அவர்களில் நான் ஒருவனா ?\n\nஒருவேளை மக்கள் ஏழைகளாகவும் துன்பப்படுகிறவர்களாகவும் இருப்பதனால் ஆண்டவர்மேல் நம்பிக்கை வைக்கக் கற்றுக் கொள்கிறார்கள் போலும். பணம் இல்லாதவன் நம்பிக்கையினால் என்ன செய்யமுடியும் என்று பார்க்கவேண்டும். ஒரு மனிதன் அவன் எண்ணப்படி ஒன்றுக்கும் உதவாதவனாய் வேறொருவர் மேல் சிறந்த ஒருவர்மேல் யெகோவாவின்மேல் நம்பிக்கைவைப்பதே ஞானமுள்ள செயல் ஆகும். சிலர் எப்போதும் கடவுள் மேல் விசுவாசம் உள்ளவர்களாக இருப்பார்கள். அவர்கள் வறியவரும்துன்பப்படுகிறவர்களும் ஆனவர்கள். அவர்களை உலகம் மதிக்காவிட்டாலும் அவர்கள் இருப்பது அந்நாட்டினருக்கே சொல்லமுடியாத ஆசீர்வாதம் கிடைப்பதற்கு வழியாகும். இவர்கள் ஆசை இச்சையினால் உலகில் ஏற்படும் சீர்கேட்டிலிருந்து பாதுகாப்பதற்கான உப்பைப் போன்றவர்கள்.\n\nஅவர்களில் நானும் ஒருவனா என்று நாம் மறுபடியும் நம்மைக் கேட்டுக்கொள்ள வேண்டும். என்னுள்ளேயும் என்னைச் சுற்றிலும் உள்ளதுமான பாவத்தினால் நான் தொந்தரவு அடைந்துள்ளேனா ? நான் ஆவியில் எளிமை உள்ளவனா ? என் அபிப்பிராயப்படி ஆவிக்குரியவளர்ச்சியில் பின்தங்கியவனாய் இருக்கிறேனா ? ஆண்டவரை விசுவாசிக்கிறேனா ? அதுதான் முக்கியம். இயேசு கடவுளின் நாமத்தையும் பண்பையும் தன்மையையும் வெளிப்படுத்துகிறவராய் இருக்கிறார். அவரில் நான் நம்பிக்கை வைத்திருக்கிறேனா ? அப்படியானால் இந்த உலகில் நான் ஒருநோக்கத்தோடு வைக்கப்பட்டிருக்கிறேன். ஆண்டவரே அதை நிறைவேற்ற எனக்கு உதவி செய்யும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}