{
    "uniqueid": "20240510120000_f5ea5911",
    "date": "2024-05-10",
    "title": "கடவுளுக்குப் பயப்படுங்கள்",
    "key_verse": "58_13:6",
    "memory_verse": {
        "label": "இன்றைய வசனம்",
        "text": "அதினாலே நாம் தைரியங்கொண்டு: கர்த்தர் எனக்குச் சகாயர், நான் பயப்படேன், மனுஷன் எனக்கு என்ன செய்வான் என்று சொல்லலாமே (எபி.13:6)."
    },
    "devotion": {
        "label": "தியானம்",
        "text": "கடவுள் ஒருபோதும் நம்மை விட்டுச் செல்லவும்மாட்டார். நம்மைக் கைவிடவும் மாட்டார் என்பதனால் நமக்குள்ளவைகளில் நாம் திருப்தியுடன் இருக்கலாம். ஆண்டவர் நமக்கு உரியவரானபடியால் நாம் நண்பர்கள், சொத்து, இருப்பிடம் இல்லாதவர்கள் ஆகிவிடமாட்டோம். இந்த உறுதியான நம்பிக்கை இருப்பதனால் நாம் மக்கள் யார்மேலும் சார்ந்திருக்கவேண்டியதில்லை என்று உணர்கிறோம். இவ்வளவு மேலானவரின் ஆதரவு நமக்கு இருப்பதால் நாம் மனிதர் முன் ஒடுங்கி நடக்கவும், நாம் சரியென்று எண்ணுகிறபடி வாழ்க்கையை அமைத்துக்கொள்ளவும் தயங்குவதில்லை. ஆனால் நாம் சொல்ல நினைப்பதை தைரியமாகச் சொல்லுகிறோம். மறுக்கும்போது எதிர்த்து நிற்கிறோம்.\n\nகடவுளுக்குப் பயப்படுகிறவர் வேறு எதைக்குறித்தும் பயப்படவேண்டியதில்லை. பெருமையால் நம்மை வருத்துவோரின் மிரட்டலைக் குறித்து எவ்வித பயமும் ஏற்படாதவாறு நாம் உயிருள்ள கடவுள்மேல் பயபக்தி உள்ளவர்களாய் இருக்கவேண்டும். மேலே குறிப்பிடப்பட்டிருக்கும் வசனத்தை அப்போஸ்தலன் எழுதினபோது செய்யக்கூடியதாயிருந்த தீங்கைப்போல இப்பொது செய்ய முடியாது. சித்திரவதைக்கருவிகளும், கழுமரங்களும் இப்போது பயன்படுத்தப்படுவதில்லை. போப் இப்பொது யாத்திரிகர்களை எரிக்கமுடியாது. கள்ளப் போதகர்களைப் பின்பற்றுகிறவர்கள் ஏளனம் செய்தாலும் இகழ்ந்து பேசினாலும் நாம் அதைக் குறித்து வியப்படைவதில்லை. ஏனெனில் இவ்வுலகத்தின் மனிதர் பரலோகத்தின் வித்தை நேசிக்கிறவர்களாய் இருக்கமுடியாது. அப்படியானால் நாம் என்ன செய்யலாம்? இந்த உலகத்தினர் ஏளனம் செய்வதைப் பொறுத்துக்கொள்ளவேண்டும். அது நம் எலும்புகளை உடைப்பதில்லை. கடவுளுடைய உதவியுடன் தைரியமாய் இருப்போமாக. உலகம் கொந்தளிக்கும்போது கொந்தளிக்கட்டும். நாம் அதைக் குறித்து பயப்படாமல் இருப்போமாக."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}