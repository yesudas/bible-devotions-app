{
    "uniqueid": "20240427120000_e8771433",
    "date": "2024-04-27",
    "title": "கடவுள் தம் வேலையை முடித்து விடுகிறார்",
    "key_verse": "19_138:8",
    "memory_verse": {
        "label": "இன்றைய வசனம்",
        "text": "கர்த்தர் எனக்காக யாவையும் செய்து முடிப்பார் (சங். 138:8)."
    },
    "devotion": {
        "label": "தியானம்",
        "text": "என் ஆன்மாவில் நற்கிரியையைத் தொடங்கினவர் அதை முடிவுபரியந்தம் நடத்துவார். என்னைப்பற்றிய எல்லாவற்றைக் குறித்தும் கடவுள் அக்கறையுள்ளவராய் இருக்கிறார். இப்பொழுது நல்லவிதமாய்த் தொடங்கப்பட்டு முற்றுப்பெறாமல் இருக்கிறவைகளைக் கவனித்து பாதுகாத்து முற்றுப்பெறச் செய்வார். இது நமக்கு ஆறுதல் அளிப்பதாகும். கிருபையின் கிரியையை நான் முற்றுப்பெறச் செய்ய முடியாது. இது நமக்குத் திட்டமாய்த் தெரியும். ஏனெனில் ஒவ்வொரு நாளும் நான் தவறு செய்கிறேன். இவ்வளவு நாள்வரை நான் தாக்குப்பிடித்ததே ஆண்டவர் எனக்குத் துணைபுரிந்ததால்தான் ஆண்டவர் என்னை விட்டுச் செல்வாரேயானால் என் கடந்த கால அனுபவங்கள் எல்லாம் ஒன்றுமில்லாமற் போகும். நானும் வழியில் அழிந்து விடுவேன். ஆனால் ஆண்டவர் தொடர்ந்து என்னை ஆசீர்வதிப்பார். என் நம்பிக்கை அன்பு என் நற்பண்புகள் என் வாழ்க்கையின் குறிக்கோள் எல்லாம் முற்றுப்பெறச் செய்வார். என்னில் அவர் கிரியை செய்யத் தொடங்கி இருப்பதால் அவர் இவ்விதம் செய்து முடிப்பார். எனக்கு ஊக்கத்தை அளித்துள்ளார். கருணை நிறைந்த என் பேரார்வச் செயல்களை நிறைவு பெறச் செய்துள்ளார். எந்த வேலையையும் அவர் முடிவடையுமுன் நிறுத்திவிடுவதில்லை. ஏனெனில் அது அவர் தன்மையுமல்ல. அவர் மகிமைக்கு ஏற்றதுமில்லை. கிருபை பொருந்திய அவர் திட்டங்களை எவ்விதம் நிறைவேற்றுவது என்று அவர் அறிவார். தீமை வாய்ந்த என் தன்மையும் உலகமும் பிசாசும் அவர் கிரியை செய்வதைத் தடுக்க முயற்சி செய்தாலும் நான் அவர் வாக்குறுதிகளைச் சந்தேகிப்பதில்லை. என்னைப்பற்றியவற்றை அவர் முற்றுப்பெறச் செய்வார். நான் எப்போதும் அவரைப் போற்றிப் புகழ்வேன். ஆண்டவரே இந்நாளில் கிரியை நிறைந்த உம் செயல்கள் வளர்ச்சியடையட்டும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}