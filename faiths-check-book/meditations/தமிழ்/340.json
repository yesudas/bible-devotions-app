{
    "uniqueid": "20241206120000_a4d08704",
    "date": "2024-12-06",
    "title": "கடப்போம், அமிழ்ந்துபோகமாட்டோம்",
    "key_verse": "23_43:2",
    "memory_verse": {
        "label": "இன்றைய வசனம்",
        "text": "நீ தண்ணீர்களைக் கடக்கும்போது நான் உன்னோடு இருப்பேன். நீ ஆறுகளைக் கடக்கும்போது அவைகள் உன்மேல் புரளுவதில்லை. நீ அக்கினியில் நடக்கும்போது வேகாதிருப்பாய். அக்கினி ஜுவாலை உன்பேரில் பற்றாது (ஏசா.43:2)."
    },
    "devotion": {
        "label": "தியானம்",
        "text": "பாவம் ஒன்றும் இல்லாதபடியால் நாம் தண்ணீர்களின் ஊடே கடந்து செல்லவேண்டும். தண்ணீர் பாய்ந்து ஓடுவதை உணர்வோம். அப்பொழுது நம்மோடு இருக்கும் ஆண்டவரின் சமூகம் படகைவிடச் சிறந்தது. இப்பொழுதுகடுந்துன்பத்துக்கு உட்பட்டவர்களாய் இருப்போம். இனிமேல் வெற்றி பெற்றவர்கள் ஆவோம். ஏனெனில் பல தண்ணீர்களைவிட வலிமை வாய்ந்த யேகோவா நம்மோடு இருப்பார். வேறு எந்தச் சமயத்திலாவது அவர்தம் மக்களைவிட்டுப் பிரிந்தாலும் துன்பத்திலும் ஆபத்திலும் கண்டிப்பாகஅவர்களோடு இருப்பார். வாழ்க்கையில் ஏற்படும் துன்பங்கள் எவ்வளவு அதிகமானாலும் அவை ஒவ்வொன்றையும் சமாளிக்க அவர் ஏற்றவராயிருப்பார்.\n\nகடவுளின் எதிரிகள் தாங்களாகவே திட்டமிடும் அட்டுழியம், ஏளனம் முதலிய ஆபத்துகளால் நம்மைத் தாக்கலாம். அவைஅக்கினிச் சூளையைப்போல் இருக்கலாம். அப்படியானால் நமக்கு என்ன நேரிடும்? நாம் அக்கினிக்கு ஊடாக நடக்கலாம். ஆனால் தேவன் நம்மோடு இருப்பதால் நாம் எரிந்துவிடமாட்டோம். அக்கினியின் வாசனைகூட நம்மேல் இருக்காது.\n\nபரலோகத்தில் பிறந்தவனும்பரலோகத்தை நோக்கிப் பயணம் செய்துகொண்டு இருப்பவனுமான யாத்திரீகனுக்கு எப்படிப்பட்ட சிறப்பான பாதுகாப்பு வாக்குப்பண்ணப்பட்டிருக்கிறது என்று கவனியுங்கள். வெள்ளம் அவனை மூழ்கடிக்கமுடியாது. நெருப்பு அவனை எரித்துவிடமுடியாது. ஆண்டவரே, உம்முடைய பரிசுத்தவான்களுக்குவழியில் ஏற்படும் எல்லா ஆபத்துக்களிலும் உம் சமூகம் பாதுகாப்பாயிருக்கிறது, இதோ விசுவாசத்தோடு நான் என்னை உம்மிடம் ஒப்படைக்கிறேன். என் ஆவி இப்போது சமாதானமாயிருக்கிறது."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}