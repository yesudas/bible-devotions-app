{
    "uniqueid": "20241027120000_d0e8afb5",
    "date": "2024-10-27",
    "title": "அவர் சேவை, அவர் சமூகம், அவர் நாமம்",
    "key_verse": "66_22:4",
    "memory_verse": {
        "label": "இன்றைய வசனம்",
        "text": "அவருடையஊழியக்காரர் அவரைச்சேவித்து அவருடைய சமூகத்தைத் தரிசிப்பார்கள். அவருடைய நாமம் அவர்களுடைய நெற்றிகளில் இருக்கும் (வெளி 22:4)."
    },
    "devotion": {
        "label": "தியானம்",
        "text": "மகிமையின் நாட்டில் மூன்று தேர்ந்தெடுக்கப்பட்ட ஆசீர்வாதங்கள் நம்முடையவையாய் இருக்கும்.\n\nஅவருடைய ஊழியக்காரர் அவரைச் சேவிப்பார்கள்\n\nவேறெந்த தலைவரும் நம்மை ஒடுக்கமாட்டார்கள். எந்த வேலையும் நமக்குத் தொல்லை உண்டுபண்ணாது. நாம் எப்போதும் தளர்ச்சியோ தளர்வோ இல்லாமல் இயேசுவைச் சேவிப்போம். இதுதான் விசுவாசிக்கு மோட்சமாகும். ஆண்டவர் இயேசுவை எல்லா வகையிலும்சேவிப்பதும் அவர் நம்மைத் தம் ஊழியக்காரர் என்று ஏற்றுக் கொள்வதுமே நித்தியத்துக்கு நம் ஆன்மாவின் குறிக்கோளாகும்.\n\nஅவருடைய சமூகத்தைத் தரிசிப்பார்கள்\n\nஇது சேவையை மகிழ்ச்சி நிறைந்தது ஆக்குகிறது. ஆம் அதுவே சேவையின் இப்போதைய பரிசாகும். நாம் நம் ஆண்டவரை அறிவோம். ஏனெனில் அவர் இருக்கிற வண்ணமாக அவரைக் காணலாம். ஆண்டவரின் மிக உண்மையான ஊழியக்காரன் மிகப்பெரிய சலுகை இயேசுவின்முகத்தைக் காணவேண்டும் என்பதே. மோசே நான் உம்முடைய முகத்தைக் காண வேண்டும் என்பதைத் தவிர வேறெதைக்கேட்டிருக்க முடியும்?\n\nஅவருடைய நாமம் அவருடைய நெற்றிகளில் இருக்கும்\n\nஆண்டவரின் நாமம் அவருடைய நெற்றிகளில் காணப்படும்வரை அவர்கள் அவரை உற்றுப்பார்த்துக் கொண்டேயிருப்பார்கள். அவர் அவர்களைத் தம்முடையவர்கள் என்று ஏற்றுக்கொள்வார்கள். அகத்தின் உள்ளிருக்கும் கிருபையின்இரகசியமான அடையாளம் ஒப்புக் கொள்ளப்பட்ட உறவாக மலரும்.\n\nஆண்டவரே! இவை மூன்றையும் உம்முடைய ஆசீர்வாதம் நிறைந்த இருப்பிடத்தில் நாங்கள் முழுமையாகப் பெறத்தக்கதாக இங்கேயே அவற்றைப் பெறத்தொடங்க அருளும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}