{
    "uniqueid": "20241031120000_9bf88ddf",
    "date": "2024-10-31",
    "title": "வேலை முடியும்வரை இறவாப்புகழ்",
    "key_verse": "19_118:17",
    "memory_verse": {
        "label": "இன்றைய வசனம்",
        "text": "நான் சாவாமல் பிழைத்திருந்து கர்த்தருடைய செய்கைகளை விவரிப்பேன் (சங்.118:17)."
    },
    "devotion": {
        "label": "தியானம்",
        "text": "இது தெளிவான வாக்குறுதியாகும். இதுசங்கீதக்காரனின் இதயத்தில் இரகசியமாய்க் கூறப்பட்ட மறை உரையாகும். அவர் அதை நம்பி, அனுபவித்து மகிழ்ச்சி அடைந்தார். என் நிலையும் தாவீதைப்போல் இருக்கிறதா? எதிரி நேர்முகமாக அவமதிப்பதால் நான் சோர்வுற்றிருக்கிறேனா? எனக்கு எதிராக எண்ணிக்கைஅற்றவர்களும் என் பக்கமாகச் சிலருமே இருக்கிறார்களா? நம்பிக்கையின்மை என்னைத் தோல்வியும் அவமானமும் அடைந்த மனிதனாகப் படுத்து தளர்ச்சியினால் மரித்துவிட ஏவுகிறதா? பகைவர் என் கல்லறையைத் தோண்டுகிறார்களா?\n\nஅப்படியானால் என்ன? பயத்தின் மறைஉரைக்கு நான்செவிகொடுத்து போர்செய்வதை நிறுத்தி, அதோடு எல்லா நம்பிக்கையையும் இழந்து விடலாமா? அவ்விதம் செய்யவே மாட்டேன். இன்னும் என்னில் உயிர் இருக்கிறது நான் சாகமாட்டேன். நான் மறுபடியும் வலிமை அடைந்து என் பெலவீனம் நீங்கப்பெறுவேன். நான் பிழைத்திருப்பேன் என்ஆண்டவர் உயிரோடிருக்கிறார். நானும் உயிரோடு இருப்பேன் என் வாய் மறுபடியும் திறக்கப்பட்டு நான் யேகோவாவின் செய்கைகளை விவரிப்பேன். ஆம் இப்போது எனக்கு ஏற்பட்டுள்ள தொல்லை என் ஆண்டவராகிய கடவுளின் வியப்பளிக்கும் நம்பிக்கைக்கும் அன்புக்கும் மற்றுமொருஎடுத்துக்காட்டாகும். என் சவப்பெட்டியின் அளவெடுப்பவர்கள் சிறிது காத்திருக்க வேண்டியதிருக்கும். ஏனெனில் கர்த்தர் என்னை வெகுவாய்த் தண்டித்தும் என்னைச் சாவுக்கு ஒப்புக் கொடுக்கவில்லை. அவர் நாமத்துக்கு எப்போதும் மகிமை உண்டாவதாக! என்வேலை முடியும்வரை நான்இறவாப்புகழோடு இருப்பேன். ஆண்டவர் குறித்திருக்கும் காலத்துக்கு முன் எந்தக் கல்லறையும் என்னை ஏற்றுக் கொள்ள முடியாது."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}