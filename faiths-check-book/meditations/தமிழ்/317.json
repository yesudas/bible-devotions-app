{
    "uniqueid": "20241112120000_b460d60c",
    "date": "2024-11-12",
    "title": "திருப்தியடைந்த ஆன்மாக்கள்",
    "key_verse": "24_31:14",
    "memory_verse": {
        "label": "இன்றைய வசனம்",
        "text": "என் ஜனங்கள் நான் அளிக்கும் நன்மையினால் திருப்தியடைவார்கள் (எரேமி.31:14)."
    },
    "devotion": {
        "label": "தியானம்",
        "text": "என், நான் என்று இரண்டு தடவை வருவதைக் கவனியுங்கள். என் ஜனங்கள் நான் அளிக்கும் நன்மையினால் திருப்தியாவார்கள்.\n\nதேவன்மேல் திருப்தியுள்ளவர்கள் கடவுளுக்குச் சொந்தமானவர்கள் என்று குறிப்பிடப்படுகிறார்கள். அவர்கள் அவர் மேல் மகிழ்ச்சி அடைவதால் அவர்அவர்கள் மேல் மகிழ்ச்சி அடைகிறார். அவர்கள் அவரைத் தங்கள் தேவன் என்கிறார்கள். அவர் அவர்களைத் தம் மக்கள் என்கிறார். அவர்களைத் தம் மக்களாக ஏற்றுக்கொள்வதில் அவர் மகிழ்ச்சி அடைகிறார். அவர்கள் அவரைத் தம் தேவனாக ஏற்றுக் கொள்வதில் மகிழ்ச்சிஅடைகிறார்கள். கடவுளின் இஸ்ரவேலும் இஸ்ரவேலின் கடவுளும் ஒருவரைக் குறித்து ஒருவர் மகிழ்ச்சி உள்ளவர்களாயிருக்கிறார்கள்.\n\nஇப்படிப்பட்ட மக்கள் திருப்தி உள்ளவர்களாய் இருக்கிறார்கள். இது சிறப்பானதாகும். எப்படிப்பட்ட நிலையில் இருந்தாலும் மனுபுத்திரரில் சிலரேதிருப்தி உள்ளவர்களாய் இருக்கிறார்கள். அவர்கள் மனம் எப்போதும் இன்னும் வேண்டும் இன்னும் வேண்டும் என்றே தவித்துக் கொண்டிருக்கிறது. பரிசுத்தமாக்கப்பட்ட ஆன்மாக்களே திருப்தியடைந்த ஆன்மாக்களாகும். தேவனே நம்மை மனம் மாறச் செய்து திருப்தியடையச் செய்யவேண்டும்.\n\nஆண்டவரின் மக்கள் அவருடைய நன்மையினால் திருப்தியடைவது ஆச்சரியமானதல்ல. இங்கு கலப்படமில்லாத நன்மையும் வரையறை இல்லாத ஊக்க ஊதியமும் இடித்துக் காட்டுதல் இல்லாத இரக்கமும் மாற்றம் இல்லாத அன்பும் கட்டுப்பாடற்ற கருணையும் காணப்படுகின்றன. தேவன்அளிக்கும் நன்மை நம்மைத் திருப்தி செய்யாவிட்டால் வேறு எது திருப்தி செய்யும்? நாம் இன்றும் புலம்பிக் கொண்டிருக்கிறோமா? அப்படியானால் கடவுளின் நன்மை திருப்தி செய்யாத தகாத ஆசையொன்று நம்முள் இருக்கிறது.\n\nஆண்டவரே நான் திருப்தியடைந்திருக்கிறேன். நீர் மகிமையடைவீராக!"
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}