{
    "uniqueid": "20241001120000_ebd607fb",
    "date": "2024-10-01",
    "title": "அவர் நினைவில் இருக்கும் உடன்படிக்கை",
    "key_verse": "19_111:5",
    "memory_verse": {
        "label": "இன்றைய வசனம்",
        "text": "தமக்குப் பயந்தவர்களுக்கு ஆகாரம் கொடுத்தார். தமது உடன்படிக்கையை என்றென்றைக்கும் நினைப்பார் (சங்.111:5)."
    },
    "devotion": {
        "label": "தியானம்",
        "text": "கடவுளுக்குப் பயந்தவர்கள் வேலையிலிருக்க நேரிட்டு விடுமோ என்றுஅச்சங்கொள்ளவேண்டியதில்லை. கடந்த ஆண்டுகளில் எல்லாம் தம் சொந்தப் பிள்ளைகள் வனாந்தரத்தில் இருந்தாலும், கேரீத் ஆற்றண்டையில் இருந்தாலும், சிறையிருப்பில் இருந்தாலும், பஞ்சத்தை அனுபவித்தாலும் ஆண்டவர் அவர்களுக்கு ஆகாரம் கொடுத்துவந்திருக்கிறார். நமக்கு இதுவரை அன்றன்றைக்குத் தேவையான ஆகாரத்தை அளித்து வந்திருக்கிறார். நமக்கு இனிமேல் ஆகாரம் தேவையில்லை என்னும் காலம்வரை தொடர்ந்து கொடுத்து வருவார் என்பதைக் குறித்து நாம் ஐயப்படவேண்டியதில்லை.\n\nகிருபையின் உடன்படிக்கையின்படி அவர் வாக்குப் பண்ணியிருக்கும் உயர்வானவையும் சிறப்பானவையுமான ஆசீர்வாதங்களை நமக்குத் தேவையானவரை அளிக்கத் தவறமாட்டார். அவர் செய்துள்ள உடன்படிக்கையை நினைவில் வைத்துள்ளார். அதைக் குறித்து துக்கப்படுவது போல் ஒரு நாளும்நடந்துகொள்ளமாட்டார். நம்மை அழித்துவிடத் தூண்டத்தக்கதாக நாம் எரிச்சல் மூட்டும் போதுகூட அவர் தம் உடன்படிக்கையை நினைப்பார். அவர் வாக்குறுதி செய்துள்ளதுபோல் நம்மை நேசிக்கவும், பாதுகாக்கவும், ஆறுதல்படுத்தவும் வேண்டும் என்பதை நினைவில்வைத்துள்ளார். அவர் செய்வதாகச் சொல்லியுள்ள ஒவ்வொரு சிறு செயலையும் ஞாபகத்தில் வைத்து, அவற்றில் ஒன்றைக்கூடச் செய்யாமல் இருக்கமாட்டார்.\n\nநாமோ நம் கடவுளை நினைப்பதில்லை. அவர் கிருபையாக நம்மை நினைத்துக்கொண்டேயிருக்கிறார். உடன்படிக்கையின் அச்சாரமான அவர் குமாரனையும், உடன்படிக்கையைச் செயல்படுத்தும் பரிசுத்த ஆவியானவரையும் உடன்படிக்கையோடு தொடர்புள்ள அவர் புகழையும் ஒரு நாளும் மறக்கமாட்டார். ஆகவே கடவுளின் அஸ்திபாரம் உறுதியாய் இருக்கிறது. மாறாத உடன்படிக்கையின்படி தன்னுடையதாயிருக்கும் சுதந்தரத்தை எந்த விசுவாசியும் இழப்பதில்லை."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}