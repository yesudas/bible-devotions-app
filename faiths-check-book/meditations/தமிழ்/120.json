{
    "uniqueid": "20240429120000_fc1f8a66",
    "date": "2024-04-29",
    "title": "மன்னித்து மறந்து விடு",
    "key_verse": "20_20:22",
    "memory_verse": {
        "label": "இன்றைய வசனம்",
        "text": "தீமைக்குச் சரிக்கட்டுவேன் என்று சொல்லாதே. கர்த்தருக்குக் காத்திரு, அவர் உன்னை இரட்சிப்பார் (நீதி.20:22)."
    },
    "devotion": {
        "label": "தியானம்",
        "text": "அவசரப்படாதே உன்சினம் தணியட்டும். பழிவாங்குவதற்காக எதுவும் சொல்லாதே. எதுவும் செய்யாதே. உன் கைத்தடியை எடுத்துக்கொண்டு உன் போர்களில் நீயே\n\nசண்டை செய்யப் போவாயேயானால் அறிவுக் கேடாகஏதாவது செய்துவிடுவாய். அதுவுமல்லாமல் ஆண்டவர் இயேசுவின் தன்மையையும் காட்டுகிறவனாய் இருக்கமாட்டாய். அக்குற்றத்தை மன்னித்து அதை விட்டுவிடுவது நற்பண்பாகும். உனக்குச் செய்யப்பட்ட தீமை மனதிலே உறுத்திக் கொண்டு இருக்கச் செய்து எவ்விதம் பழிவாங்கலாம் என்று ஆழ்ந்து திட்டமிட்டுக் கொண்டேயிருப்பது பழைய காயங்களை ஆறவிடாமல் தடுப்பதையும் புதுக்காயங்கள் ஏற்பட வழி வகைகள் ஆயத்தம் செய்து கொடுப்பதையும் போன்றதாகும். மன்னித்து மறந்து விடுவது நல்லது.\n\nஒருவேளை ஏதாவது செய்யாவிட்டால் அதிகமாய் இழந்துவிட நேரிடும் என்று நீ எண்ணினால் மேலே கூறப்பட்ட வாக்குறுதியில் சொல்லப்பட்டிருப்பதுபோல் கர்த்தருக்குக் காத்திரு. அவர் உன்னை இரட்சிப்பார். இந்த ஆலோசனையை நீ விலைக்கு வாங்க வேண்டியதில்லை. ஆனால் இது மிகவும் விலையேறப் பெற்றதாகும். குழப்பம் இல்லாமல் அமைதியாய் இரு. கர்த்தருக்குக் காத்திரு. உன் மனக்குறையை அவரிடம் எடுத்துச் சொல். அதுவே உன் மனக்கனத்தைக் குறைக்கும். அதோடு அவர் உன்னை இரட்சிப்பார் என்ற வாக்குறுதியும் உனக்குக் கொடுக்கப்பட்டுள்ளது. உன்னை விடுவிப்பதற்கு ஏற்ற வழியை ஆண்டவர் கண்டு பிடிப்பார். அவர் அதை எவ்விதம் செய்வார் என்பதை நானாவது நீங்களாவது ஊகித்துப் பார்க்க முடியாது. ஆனால் அவர் கண்டிப்பாகச் செய்வார். நீங்கள் சிறு சச்சரவுகளில் ஈபடுவதையும் அசுத்தத்தோடு மல்லுக்கு நிற்பதால் அசுத்தம் அடைவதையும்விட ஆண்டவர் உன்னை இரட்சிக்கும் வாய்ப்புக்குக் காத்திருப்பது எவ்வளவு மேலானது என்று நினைத்துப்பாருங்கள். சினத்தை விட்டுவிடுங்கள். எல்லோருக்கும் மேலான நியாயாதிபதியிடம் உங்கள் வழக்கை விட்டுவிடுங்கள்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}