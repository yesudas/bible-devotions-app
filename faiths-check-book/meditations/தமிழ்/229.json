{
    "uniqueid": "20240816120000_8d53e00d",
    "date": "2024-08-16",
    "title": "பாவத்தை வெளிப்படுத்தி அறிக்கைசெய்",
    "key_verse": "20_28:13",
    "memory_verse": {
        "label": "இன்றைய வசனம்",
        "text": "தன்பாவங்களை மறைக்கிறவன் வாழ்வடைய மாட்டான். அவைகளை அறிக்கை செய்து விட்டு விடுகிறவனோ இரக்கம் பெறுவான் (நீதி.28:13)."
    },
    "devotion": {
        "label": "தியானம்",
        "text": "பாவம் செய்துவிட்டுப் பின் மனம் திரும்பிய பாவிக்குக் காட்டப்படும் இரக்கத்தின் பாதை இதுவாகும். பாவத்தை மூடிமறைக்கும் பழக்கத்தை விட்டுவிட வேண்டும். பாவத்தை மறுக்கத் தூண்டும் பொய்யினாலும், மறைக்கத்தூண்டும் மாய்மாலத்தினாலும்,நேர்மையென விளங்கும் தற்புகழ்ச்சியினாலும், அது சரியென வெளிப்படுத்துவதற்காக விளக்கம் செய்வதனாலும் இவ்விதம் செயல்பட ஏவப்படுகிறோம்.\n\nபாவம் செய்தவன் பாவத்தை அறிக்கையிட்டு, அதைவிட்டுவிட வேண்டும். இரண்டும் ஒன்றையொன்று சார்ந்ததாகும்.ஆண்டவரிடமே உண்மையாகப் பாவத்தை அறிக்கையிட வேண்டும். அது தவறு என்றும் அதனால் ஏற்படும் தீமையையும் அதை வெறுப்பதையும் ஒப்புக்கொள்ள வேண்டும். மற்றவர்களைக் குற்றப்படுத்தக் கூடாது. சூழ்நிலை மேல் பழிசுமத்தவுமு; கூடாது. இயற்கையான தளர்வினால் அவ்விதம்செய்துவிட்டதாக மன்றாடவும் கூடாது. அதை முழுவதுமாக அறிக்கை செய்து குற்றச்சாட்டை ஏற்றுக்கொள்ள வேண்டும். இவ்விதம் செய்யும்வரை இரக்கம் காட்டப்படமாட்டாது.\n\nஅதுவுமல்லாமல் அப்பாவத்தை விட்டுவிடவேண்டும். நாம் பாவம் செய்துள்ளதாக ஒப்புக்கொண்டபின்நிகழ்காலத்திலும் எதிர்காலத்திலும் அப்பாவத்தில் நிலைத்திருப்பதற்கான விருப்பத்தை ஒழித்துக்கட்ட வேண்டும். அரசருக்கு விரோதமாகக் கலகம் செய்து கொண்டே அரசரோடு வாழமுடியாது. பாவம் செய்வதற்கான பழக்கத்தையும் அந்த ஆவலை நீடிக்கச்செய்யக் கூடிய இடங்கள்,தோழர்கள், பொழுதுபோக்கு, நூல்கள் முதலியவற்றையும் விட்டுவிட வேண்டும். பாவ அறிக்கை கடமைக்காக செய்வதோ சமுதாய சீர்திருத்தத்தை உண்டுபண்ணுவதோ அல்ல. இயேசு கிறிஸ்துவின் இரத்தத்தினால் மட்டுமே விசுவாசத்தினால் நாம் மன்னிப்பைப் பெறுகிறோம்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}