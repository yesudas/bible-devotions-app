{
    "uniqueid": "20240430120000_7fef5b84",
    "date": "2024-04-30",
    "title": "மேற்கொள்பவரின் பரிசு",
    "key_verse": "66_2:17",
    "memory_verse": {
        "label": "இன்றைய வசனம்",
        "text": "ஜெயங்கொள்ளுகிறவனுக்கு நான் மறைவான மன்னாவைப் புசிக்கக் கொடுத்து அவனுக்கு வெண்மையான குறிக்கல்லையும் அந்தக் கல்லின் மேல் எழுதப்பட்டதும் அதைப் பெறுகிறவனேயன்றி வேறொருவனும் அறியக் கூடாதுதுமாகிய புதிய நாமத்தைக் கொடுப்பேன். (வெளி 2:17)."
    },
    "devotion": {
        "label": "தியானம்",
        "text": "என் உள்ளமே, தூயப்போரை விடாமுயற்சியுடன் செய்ய ஊக்கம் உள்ளதாயிரு. ஏனெனில் வெற்றிக்கான பரிசு மிகவும் சிறப்புள்ளதாகும். இன்று நாம் பாசறையைச்\n\nசுற்றி விழும் வானுலகத்துக்குரிய உணவை உண்கிறோம். அது வனாந்தரத்தின் உணவு வானுலகத்திலிருந்து வரும் உணவு கானானுக்குச் செல்லும் யாத்திரிகளுக்கு எப்போதும் கிடைக்கும் உணவு. ஆனால் இயேசு கிறிஸ்துவில் நமக்கென்று இதைவிட மேலான ஆன்ம வாழ்வும் அதற்கான உணவும் காத்திருக்கின்றன. அது இப்போது நம் அனுபவத்திலிருந்து மறைக்கப்பட்டிருக்கிறது. உடன்படிக்கைப் பெட்டியில் வைக்கப்பட்டிருந்த பொற்பாத்திரத்தில் சிறிது மன்னா பாதுகாத்து வைக்கப்பட்டிருந்தது. அது பல்லாண்டுகாலமாக அவ்வாறு வைக்கப்பட்டிருந்தாலும் கெட்டுப் போகவில்லை. அதை ஒருவரும் ஒருநாளும் பார்த்ததில்லை. உடன்படிக்கைப் பெட்டியில் அது மகா பரிசுத்த ஸ்தலத்தில் மறைத்து வைக்கப்பட்டிருந்தது. அதேபோல விசுவாசியின் உயர்வான வாழ்க்கை கடவுளில் கிறிஸ்துவோடு மறைத்து வைக்கப் பட்டுள்ளது. நாம் விரைவில் அதை அடைவோம். நம் ஆண்டவராகிய இயேசு கிறிஸ்துவின் கிருபையின் மூலமாய் வெற்றி பெற்றபின் அரசரின் விருந்தில் பங்கு பெற்று அரச விருந்தை உண்போம். இயேசு கிறிஸ்துவை உண்போம். நமக்கு மறைக்கப்பட்டிருக்கும் மன்னாவும் வனாந்தரத்தின் மன்னாவும் அவரே. நம் உயர்வான நிலையிலும் கீழான நிலையிலும் எல்லாவற்றுக்கும் எல்லாமும் அவரே. போரிட அவர் நமக்கு உதவி செய்கிறார். வெற்றியை அளிக்கிறார். அவரே பரிசும் ஆகிறார். ஆண்டவரே மேற்கொள்ள எனக்கு உதவி செய்யும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}