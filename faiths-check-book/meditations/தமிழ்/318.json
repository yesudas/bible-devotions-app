{
    "uniqueid": "20241114120000_14d83a69",
    "date": "2024-11-14",
    "title": "பயன்படுத்தக் கூடிய நாமம்",
    "key_verse": "18_14:14",
    "memory_verse": {
        "label": "இன்றைய வசனம்",
        "text": "என் நாமத்தினாலே நீங்கள் எதைக் கேட்டாலும் நான் செய்வேன் (யோ.14:14)."
    },
    "devotion": {
        "label": "தியானம்",
        "text": "எவ்வளவு பரந்தகன்ற வாக்குறுதி என்று பாருங்கள்! எதைக்கேட்டாலும் என்று சொல்லப்பட்டிருக்கிறது. இது பெரிதோ சிறிதோ ஆன என் தேவைகள் எல்லாம் நிறைவு செய்யப்படும் என்பதைக் குறிக்கிறது. என் ஆன்மாவே கிருபாசனத்தண்டையில் தன்னுரிமையுடன் வந்துஆண்டவர் உன் வாயை விரிவாய்த் திற நான் அதை நிரப்புவேன் என்று சொல்வதைக் கேள்.\n\nஇது எவ்வளவு ஞானமான வாக்குறுதியாகும்! எப்போதும் இயேசுவின் நாமத்தில் வேண்டிக்கொள்ள வேண்டும். இது நமக்கு ஊக்கமும் அளிக்கிறது. அவரையும் மகிமைப்படுத்துகிறது. இது நிலையானவேண்டுதலாகும். சிலவேளைகளில் மற்ற வேண்டுதல்கள் முக்கியமாகக் கடவுளுக்கும் நமக்கும் மட்டுமே உள்ள தொடர்பைச் சார்ந்தவை அல்லது அவர் கிருபையைக் குறித்த நம் அனுபவத்தைச் சார்ந்தவை பயனற்றவை ஆகிவிடும். அப்படிப்பட்ட சமயங்களில் இயேசுவின் நாமம் எப்போதும் போல்ஆற்றல் வாய்ந்ததாகும். நாம் அதன் மூலமாய் முழு நம்பிக்கையுடன் வேண்டிக்கொள்ளலாம்.\n\nஇது எவ்வளவு அறிவுறுத்தும் வேண்டுதலாகும்! கிறிஸ்துவின் கரமும் முத்திரையும் வைக்கப்படாத எந்த ஜெபத்தையும் நான் ஏறெடுக்க முடியாது. தன்னயமானதும் தன்னிச்சையானதுமான எந்தவேண்டுதலுக்கும் நான் என் ஆண்டவரின் நாமத்தைப் பயன்படுத்தத் துணிவு கொள்ள முடியாது. ஆண்டவர் என் நிலையிலிருந்தால் ஏறெடுக்கும் வேண்டுதல்களைப் போன்றவற்றிற்கே அவர் நாம்தைப் பயன்படுத்தவேண்டும். இயேசுவே வேண்டிக்கொள்வது போல் நாம் இயேசவின் நாமத்தில்வேண்டிக்கொள்ள அதிகாரம் பெற்றிருப்பது பெரிய சிலாக்கியமாகும். ஆனால் நமக்கு அவர் மேல் உள்ள அன்பினால் அவர் உபயோகிக்காத விதத்தில் அவர் நாமத்தை உபயோகிக்க நாம் முற்படமாட்டோம்.\n\nஇயேசு ஒப்புக்கொள்ளக் கூடியவற்றை நான் கேட்கிறேனா? என்ஜெபத்திற்கு அவர் முத்திரையைப் பயன்படுத்த எனக்குத் துணிவுண்டா? அப்படியானால் பிதாவிடம் நான் வேண்டிக் கொள்கிறதைப் பெற்றுக்கொள்வேன்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}