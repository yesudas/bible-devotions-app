{
    "uniqueid": "20240530120000_b26b1f8f",
    "date": "2024-05-30",
    "title": "தூய முன்னோக்கு",
    "key_verse": "40_26:64",
    "memory_verse": {
        "label": "இன்றைய வசனம்",
        "text": "அன்றியும் , மனுஷகுமாரன் சர்வ வல்லவருடைய வலது பாரிசத்தில் வீற்றிருப்பதையும் வானத்தின் மேகங்கள்மேல் வருவதையும் இது முதல் காண்பீர்களென்று, உங்களுக்குச் சொல்லுகிறேன் (மத். 26:64)."
    },
    "devotion": {
        "label": "தியானம்",
        "text": "உம்மைத் துன்பப்படுத்தினவர்கள் உம்மை ஒரு குற்றவாளியைப்போல் தங்களுக்கு முன் நிற்க வைத்தபோது நீர் உண்மையாகவே மதிப்பற்ற நிலையிருந்தீர். ஆயினும் அப்போது இருந்த தாழ்விலிருந்து நம்பிக்கையின் கண்கள் இனிவரும் உம் மகிமையைக் கண்டன.அன்றியும் இதுமுதல் என்பவை எவ்வளவு பொருள் செறிந்த வார்த்தைகள். வறுமை, நோய் உற்றிருக்கும்போது பிறரால் தூற்றப்படும்போதும், நானும் தூய உள்நோக்கு உள்ளவனாய் அன்றியும், இதுமுதல் என்னும் சொற்களை உபயோகிப்பேன். தளர்ச்சிக்குப் பதில் நீர் ஆற்றல்மிக்கவராய் இருக்கிறீர். அவமானத்துக்குப் பதில் எல்லா மகிமையும் உள்ளவராய் இருக்கிறீர். ஏளனம் செய்யப்பட்டதற்குப் பதில் தொழப்படுகிறவராய் இருக்கிறீர். உம்முடைய கிரீடத்தின் புகழ் ஒளியை உம் சிலுவை மங்கச் செய்யவில்லை. உம் முகத்தின் அழகையும் அவர்கள் துப்பினஎச்சில் கெடுக்கவில்லை. சொல்லப்போனால் உம் பாடுகளினாலே நீர் இன்னும் மகிமையும் மேன்மையும் அடைந்திருக்கிறீர்கள்.\n\nஆகையால் ஆண்டவரே, நானும் இதுமுதல் என்பதிலிருந்து தைரியம் கொள்வேன். எதிர்கால வெற்றியின் நினைப்பில் இக்காலக் கஷ்டங்களைமறந்துவிடுவேன். உம் நாமத்துக்காக என்னை ஏளனம் செய்யும்போது நான் தடுமாற்றம் அடையாமல் இப்போதைய துன்பத்தைப் பற்றிய எண்ணம் அற்று இதுமுதல் என்பதை குறித்து அதிகம் அதிகமாய் எண்ணத்தக்கதாக உம் பிதாவின் அன்புக்கும் உம் பொறுமைக்கும் வழிநடத்தியருளும். நான்சீக்கிரத்தில் உம்மோடிருந்து, உம் மகிமையைக் காண்பேன். ஆகையால் நான் வெட்கப்பட்டுப்போவதில்லை. என் ஆன்மாவுக்குள் அன்றியும் இதுமுதல் என்று சொல்வேன்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}