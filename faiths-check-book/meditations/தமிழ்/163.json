{
    "uniqueid": "20240611120000_4ea7d351",
    "date": "2024-06-11",
    "title": "வெட்கப்பட அவசியமில்லை",
    "key_verse": "23_54:4",
    "memory_verse": {
        "label": "இன்றைய வசனம்",
        "text": "பயப்படாதே நீ வெட்கப்படுவதில்லை (ஏசா.54:4)."
    },
    "devotion": {
        "label": "தியானம்",
        "text": "நம் விசுவாசத்தைக் குறித்து நாம்வெட்கப்பட வேண்டியதில்லை. நம் விசுவாசத்துக்கு அடிப்படையான வேதத்தை வீணான தர்க்கத்தை விரும்பும் விமரிசகர்கள் தாக்கலாம். ஆனால் தம்முடைய நூலில் ஒரு பிழையாவது தேவைக்கு அதிகமாயாவது குறைவாயாவது இல்லை என்பதை ஆண்டவர் ஒவ்வொரு ஆண்டும் தெளிவாக்கிக் கொண்டேஇருக்கிறார். சாதாரண விசுவாசியாய் இருப்பது அவமானமல்ல. இயேசுவை நோக்கிப் பார்த்து அவரில் விசுவாசம் வைப்பது எந்த மனிதனுக்கும் தலைமேல் உள்ள சிறப்பு வாய்ந்த கிரீடமும் புகழில் சின்னமும் மார்பில் அணியும் எதையும் விட மேலானதும் ஆகும்.\n\nநம் நம்பிக்கையைக்குறித்தும் நாம் வெட்கப்பட வேண்டியதில்லை. ஆண்டவர் அளித்த வாக்குறுதிப்படியே நடக்கும். நமக்குத் தேவையான உணவும் இளைப்பாறுதலும் அளிக்கப்படும். நாம் வழி நடத்தப்படுவோம். ஆசீர்வதிக்கப் படுவோம். நம் ஆண்டவர் வரும்போது நம் துக்க நாட்கள் முடிந்துவிடும். முதலாவதுஉற்சாகம் அளிக்கும் நம்பிக்கையையும் பின் நாம் நம்பினவைகளையும் அளித்த ஆண்டவரில் மகிமை கொள்வோம்.\n\nநம் அன்பைக் குறித்து நாம் வெட்கப்பட வேண்டியதில்லை. ஏனெனில் இயேசு நமக்கு முற்றிலும் அழகானவர். அவருக்கு நம் உள்ளங்களைக் கொடுத்திருப்பதைக் குறித்துநாம் ஒருநாளும் வெட்கப்படவேண்டியதில்லை. புகழ் வாய்ந்தவரும் நமக்கு அருமையானவருமானவரைக் காண்பது நமக்கு அவரோடு உள்ள நெருங்கிய தொடர்பு நியாயமானதே என்று நிரூபிக்கும். இரத்த சாட்சிகள் அவருக்காக மரித்ததைக் குறித்து யாரும் அவர்கள் மேல் குறைகூற மாட்டார்கள்.கிறிஸ்துவின் பகைவர் நித்திய நிந்தையை அடையும் போது இயேசுவை நேசிப்பவர்கள் எகிப்திலுள்ள பொக்கிஷங்களிலும் கிறிஸ்துவின் நிமித்தம் வரும் நிந்தையை அதிக பாக்கியமென்று தெரிந்து கொண்டதனால் பரிசுத்தவான்களால் மேன்மையானவர்களாகக் கருதப்படுவதை உணர்வார்கள்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}