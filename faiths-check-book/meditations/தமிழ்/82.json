{
    "uniqueid": "20240322120000_f44b28fd",
    "date": "2024-03-22",
    "title": "தாழ்மை உள்ளவர்களுக்குக் கிருபை",
    "key_verse": "59_4:6",
    "memory_verse": {
        "label": "இன்றைய வசனம்",
        "text": "தாழ்மையுள்ளவர்களுக்கோ கிருபை அளிக்கிறார் (யாக்.4:6)."
    },
    "devotion": {
        "label": "தியானம்",
        "text": "தாழ்மையான இருதயங்கள் கிருபையை நாடிச் செல்வதினால் அதைப் பெறுகின்றன. தாழ்மையான இருதயங்கள் கிருபையின் சக்திக்குத் தங்களை ஒப்புக்கொடுப்பதினால் அவைகளுக்கு அதிகமான கிருபை அளிக்கப்படுகிறது. தாழ்மையான இருதயங்கள் கிருபையின் ஓடைகள் பாயும் பள்ளத்தாக்குகளில் தங்கியிருப்பதினால் கிருபையை அனுபவிக்கின்றன. தாழ்மையான இருதயங்கள் கிருபைக்காக நன்றி உள்ளவைகளாயிருந்து, ஆண்டவருக்குக் கிருபை அளிப்பது அவர் மேன்மைக்கு ஏற்றதாயிருக்கிறது.\n\nஇதை வாசிப்பவரே, வாரும். தாழ்மையான இடத்தை ஏற்றுக்கொள்ளும் ஆண்டவர் உமக்கு முக்கியத்துவம் அளிக்கத்தக்கதாக நீர் முக்கியத்துவம் அற்றவரென்று எண்ணிக்கொள்ளும். ஒருவேளை நீர் பெருமூச்சோடு நான் தாழ்மையுள்ளவன் அல்ல என்றே நினைக்கிறேன் என்று சொல்லலாம். ஒருவேளை உண்மையான தாழ்மை உள்ளவர்களே இவ்விதம் நினைக்கலாம். சிலர் தாங்கள் தாழ்மையாய் இருப்பதாக பெருமை கொள்ளுகிறார்கள். இது மிகவும் கேவலமான பெருமையாகும். நாம் தேவையில் இருப்பவர்களும், உதவியற்றவர்களும், தகுதியற்றவர்களும், நரகத்திற்கே தகுதி உள்ளவர்களும் ஆனவர்கள். ஆகையால் நம்மில் தாழ்மை இல்லாவிடில் நாம் தாழ்மை உள்ளவர்கள் ஆவது அவசியம். தாழ்மை அற்றவர்களாய் நாம் செய்துள்ள பாவங்களுக்காக நம்மைத் தாழ்த்தலாம். அப்படிச்செய்தால் ஆண்டவர் அவர் தயவை நாம் அனுபவிக்கச்செய்வார். கிருபைiயே நம்மைத் தாழ்மை உள்ளவர்கள் ஆக்குகிறது. கிருபையே இந்தத் தாழ்மையோடு இன்னும் அதிகமான தாழ்மை அளிக்கப்படும் வாய்ப்பைக் கண்டுபிடிக்கிறது. நாம் உயர்வதற்காகத் தாழ்மையாய் இருப்போமாக. கடவுள் நம்மை வளம்பெற்றவர்கள் ஆக்குவதற்காக நாம் ஆவியில் எளிமை உள்ளவர்கள் ஆவோமாக. நாம் தாழ்த்தப்படாமல், கடவுளின் கிருபையால் உயர்த்தப்படும்படியாகத் தாழ்மை உள்ளவர்களாய் இருப்போமாக."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}