{
    "uniqueid": "20240614120000_5e8727d0",
    "date": "2024-06-14",
    "title": "எப்போதும் கூடவே இருக்கிறார்",
    "key_verse": "9_12:22",
    "memory_verse": {
        "label": "இன்றைய வசனம்",
        "text": "கர்த்தர் உங்களைத் தமக்கு ஜனமாக்கிக் கொள்ளப் பிரியமானபடியால், கர்த்தர் தம்முடைய மகத்துவமான நாமத்தினிமித்தம் தமது ஜனத்தைக் கைவிடமாட்டார் (1.சாமு.12:22)."
    },
    "devotion": {
        "label": "தியானம்",
        "text": "கடவுள் மக்களைத் தம் ஜனமாக்கிக்கொண்டதே அவர்களோடு எப்போதும் இருப்பதற்காகத்தான். அவர்களைக் கைவிடுவதற்காகவல்ல, அவர் அன்புக்காக அவர்களைத் தெரிந்துகொண்டார். அவர்களைத்தெரிந்துகொண்டதினால், அவர்கள்மேல் அன்புகூருகிறார். அவர்களைத் தெரிந்துகொண்டது அவர் பிரியத்தினால். அவர்கள்மேல் நிலையான பிரியம்கொண்டிருப்பது அவர்களைத் தெரிந்துகொண்டதினால். அவர்களைக் கைவிடுவது அவர் மகிமையுள்ள நாமத்துக்கு அவமரியாதையாகும். ஏனென்றால் அதுஅவர் தவறாகத் தெரிந்துகொண்டார் என்றாவது, அவர் அன்பு மாறும் தன்மையுள்ளது என்றாவது நினைக்கத்தூண்டிவிடும். ஆண்டவரின் அன்பு மாறாத தன்மையுள்ளது என்னும் சிறப்பு வாய்ந்தது. இந்தச் சிறப்பு ஒருபோதும் குறைவுபட அவர் விடமாட்டார்.\n\nகடந்த காலத்தில் ஆண்டவர்காட்டின அன்பையும் இரக்கங்களையும் நினைவுகூர்ந்து, அவர் நம்மைக் கைவிடமாட்டார் என்னும் திட்டமான நம்பிக்கை உள்ளவர்களாய் இருப்போமாக. நம்மை அவருடைய ஜனமாக்கினவர் அவர் கிருபையின் செயலை மாற்றிவிடமாட்டார். நம்மைக் கைவிட்டு விடுவதற்காக அவர் மகிமையானசெயல்களைச் செய்திருக்கமாட்டார். அவர் குமாரனாகிய இயேசு நமக்காக மரித்துள்ளார். அவர் வீணாக மரிக்கவில்லை என்று நாம் திட்டமாய் நம்பலாம். அவர் யாருக்காக தம் இரத்தத்தைச் சிந்தினாரோ அவர்களைக் கைவிட்டுவிடுவாரா? நம்மைத் தெரிந்துகொண்டு இரட்சித்ததில் அவர்மகிழ்ச்சி அடைந்ததினால் நம்மை ஆசீர்வதிப்பதிலும் அவர் மகிழ்ச்சி அடைவார். நம்முடைய ஆண்டவராகிய இயேசு மாறும் அன்பரல்ல. தமக்குச் சொந்தமானவர்களில் அன்புகூர்ந்ததினால் முடிவுபரியந்தம் அவர்களில் அன்புகூருகிறார்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}