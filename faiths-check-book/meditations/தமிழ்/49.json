{
    "uniqueid": "20240218120000_cb77d6b4",
    "date": "2024-02-18",
    "title": "கடவுள் பதில் அளிப்பார்",
    "key_verse": "19_145:19",
    "memory_verse": {
        "label": "இன்றைய வசனம்",
        "text": "அவர் தமக்குப் பயந்தவர்களுடைய விருப்பத்தின்படி செய்து, அவர்கள் கூப்பிடுதலைக் கேட்டு, அவர்களை இரட்சிக்கிறார் (சங்.145:19)."
    },
    "devotion": {
        "label": "தியானம்",
        "text": "அவருடைய ஆவியே இந்த விருப்பத்தை நம்மில் உருவாக்கியிருக்கிறது. ஆகையால் அவர் பதில் அளிப்பார். தன் மனத்தினுள் இருக்கும் அவர் உயிராற்றலே இவ்விதம் கூப்பிடத் தூண்டுகிறது. ஆகையால் அவர் கண்டிப்பாகக் கேட்பார். அவருடைய தூய சக்திக்கு உட்பட்ட மக்களே அவருக்குப் பயப்படுகிறார்கள். ஆகவே கடவுளை மகிமைப்படுத்தி அவரை அறிவதன் மகிழ்சியை நித்தியமாய் அனுபவிப்பதே அவர்கள் விருப்பமாகும். தானியேலைப்போல அவர்கள் பல விருப்பங்கள் உள்ளவர்கள். அவர்கள் ஆசைகள் நிறைவுபெற ஆண்டவர் உதவுவார்.\n\nதூய விருப்பங்கள் புல்லின் இதழ் போன்றவையாகும். அவை வளைந்து, கதிர் வரும்வரை பரலோக உழவர் அவற்றைப் பேணிக் காப்பார். கடவுளுக்குப் பயந்தவர்கள் தூய்மையுடன் விளங்கி, பயனுடையவர்களாயும், மற்றவர்களுக்கு ஆசீர்வாதமாயும் இருந்து அதன் மூலம் தங்கள் ஆண்டவர் புகழ் அடைய விரும்புகிறார்கள். அவர்கள் தேவையில் பொருள்களையும், பொறுப்பில் உதவியையும், தடுமாற்றத்தில் அறிவுரையையும், இக்கட்டில் விடுதலையையும் விரும்புகிறார்கள். சில வேளைகளில் அவர்கள் விரும்பம் வலிமை வாய்ந்ததாயும் அவர்கள் நிலை நெருக்கடியானதாயும் இருப்பதால், அவர்கள் நோவிலிருக்கும் சிறு பிள்ளைகளைப்போல மனவேதனையோடு உரத்துக் கூக்குரலிடுகிறார்கள். அந்நேரத்தில் ஆண்டவர் அவர்கள் வேதனையைப் புரிந்துகொண்டு, அவர் வாக்குறுதிப்படி தேவையானவைகளையெல்லாம் செய்து, அவர்களை இரட்சிக்கிறார்.\n\nஆம், நாம் கடவுளுக்குப் பயப்படுகிறவர்களாய் இருந்தால் வேறே எதற்கும் பயப்பட வேண்டியதில்லை. நாம் ஆண்டவரை நோக்கிக் கூப்பிட்டால் நிச்சயமாக இரட்சிக்கப்படுவோம்.\n\nஇதை வாசிப்பவரே, இந்த வசனம் எப்போதும் உம் வாயிலிருக்கட்டும். அது உமக்குத் தேனிட்ட பணிகாரம்போல் இருக்கும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}