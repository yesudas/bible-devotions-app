{
    "uniqueid": "20240727120000_46b3fc1b",
    "date": "2024-07-27",
    "title": "வெறும் வார்த்தைகளை விட மேலானவை",
    "key_verse": "44_13:34",
    "memory_verse": {
        "label": "இன்றைய வசனம்",
        "text": "தாவீதுக்கு அருளின நிச்சயமான கிருபைகளை உங்களுக்குக் கட்டளையிடுவேன் (அப்.13:34)."
    },
    "devotion": {
        "label": "தியானம்",
        "text": "மனிதனைக் குறித்த எவையும் நிச்சயமானவையல்ல.ஆனால் கடவுளைக் குறித்த எல்லாம் நிச்சயமானவை. சிறப்பாக உடன்படிக்கையில் வாக்குப்பண்ணப்பட்ட கிருபைகள் நிச்சயமானவை. ஏனெனில் தாவீதே நித்திய உடன்படிக்கையை உறுதிப்படுத்தியிருக்கிறார் என்று சொல்லுகிறார்.\n\nகடவுள் நம் கிருபையைக் குறித்தே இவ்விதம்கூறியிருக்கிறார் என்று நிச்சயமாய் நாம் நம்பலாம். அவர் வெறும் சொற்களைப் பேசவில்லை. அவர் வாக்குறுதி ஒவ்வொன்றும் உண்மையானது. சாரம் நிறைந்தது. அவர் கிருபைகள் உண்மையான கிருபைகள். மரணம் ஏற்பட்டு விட்டால் வாக்குறுதி நிறைவேறாமற் போய்விடுமோ என்று நாம் அஞ்சவேண்டியதில்லை. ஏனெனில் நமது நல்ல ஆண்டவர் எப்படியும் அதை நிறைவேறச் செய்வார். தாம் யாரோடெல்லாம் உடன்படிக்கை செய்துள்ளாரோ அவர்களுக்கெல்லாம் கிருபை நிறைந்த வாக்குறுதியை அளிப்பார். ஆண்டவரால் தெரிந்து கொள்ளப்படுவர்களுக்கெல்லாம் சமயம் வரும் போது அவைநிறைவேறும். சிறுவரிலிருந்து பெரியவர்வரை அவை நிச்சயமாய் அருளப்படும்.\n\nதம் சொந்த மக்களுக்கு தம் கிருபைகளைத் தொடர்ந்து அளித்து வருவார் என்பது நிச்சயம். அவர் கொடுத்து விட்டுத் திரும்ப எடுத்துக்கொள்ளமாட்டார். அவர் இப்போது கொடுப்பவை இனி அதிகம்கொடுப்பதற்கான அடையாளமாகும். இனிமேல் நாம் அடையப்போகிறவை இப்போது பெற்றுள்ளவையைப்போல் நிச்சயமானவை. ஆகையால் நாம் ஆண்டவர் சமூகத்தில் அமைதியாய்க் காத்திருப்போமாக! நாம் சந்தேகப்படுவதற்குக் காரணமேயில்லை. கடவுளின் அன்பும் வாக்குகளும் நேர்மையும்நிச்சயமுமானவை. பலவற்றைக் குறித்து நாம் சந்தேகம் கொள்ளலாம். ஆனால் கடவுளைக் குறித்து நாம் அவர் தயை என்றைக்கும் தாசரோடு நிலைக்கும் என்று பாடுகிறோமே!"
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}