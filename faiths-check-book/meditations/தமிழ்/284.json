{
    "uniqueid": "20241010120000_eae93edf",
    "date": "2024-10-10",
    "title": "ஐக்கியத்திற்குத் திறந்த வாசல்",
    "key_verse": "66_3:8",
    "memory_verse": {
        "label": "இன்றைய வசனம்",
        "text": "இதோ திறந்த வாசலை உமக்கு முன்பாக வைத்திருக்கிறேன் (வெளி 3:8)."
    },
    "devotion": {
        "label": "தியானம்",
        "text": "ஆண்டவரின்சத்தியத்தின் மேல் திடப்பற்று உள்ளவர்களாய் வாழும் பரிசுத்தவான்கள் முன் திறந்திருக்கும் வாசல் இருக்கிறது. என் ஆத்துமாவே ஆண்டவர் தம் வேதத்தின் மூலம் வெளிப்படுத்தியுள்ளபடி நீ வாழவும் மரணமடையவும் தீர்மானித்திருக்கிறாய். ஆகையால் உன் முன்னால் திறந்த இந்தவாசல் இருக்கிறது.\n\nகடவுளோடு ஐக்கியம் ஏற்படுத்தும் திறந்த வாசல் வழியாக நான் நுழைவேன். அதை யார் தடுக்கக் கூடும்? இயேசு என் பாவங்களை நீக்கி தம் நீதியை எனக்கு அளித்திருக்கிறார். ஆகையால் நான் தாராளமாக உள்ளே நுழையலாம். ஆண்டவரே உம் கிருபையினாலேயேஅவ்விதம் நுழைகிறேன்.\n\nவேதத்தின் இரகசியங்களை அறிந்து கொள்ளவும் என் முன் திறந்த வாசல் இருக்கிறது. கடவுளைப்பற்றிய ஆழமான விவரங்களையும் நான் அறிந்து கொள்ளலாம். தெரிந்துகொள்ளப்படுதல், கிறிஸ்துவோடு ஐக்கியப்படுதல், இரண்டாம் வருகை எல்லாம்என் முன் இருக்கின்றன. அவற்றை நான் அறிந்து மகிழலாம். நான் அறிந்து கொள்ள முடியாத எந்தக் கோட்பாடும் இல்லை. எந்த வாக்குறுதியும் இல்லை.\n\nதனி வாழ்க்கையில் எல்லாவித நுழைவுரிமையும் எனக்கு இருக்கிறது. பொது வாழ்க்கையில் எல்லாவிதத்திலும் பயன்உள்ளவனாய் இருக்க எனக்கு வாய்ப்பு இருக்கிறது. கடவுள் எனக்குச் செவிசாய்ப்பார். கடவுள் என்னைப் பயன்படுத்துவார். பரலோகத்திலுள்ள சபையை அடையவும் பூலோகத்தில் உள்ள பரிசுத்தவான்களோடு தோழமைகொள்ளவும் நான் செல்லும்போதும் எனக்காக வாசல் திறந்திருக்கிறது. சிலர்என்னை உள்ளே வைத்துக் கதவைத் தாளிட்டு விட அல்லது வெளியே விட்டு மூடிவிடப் பிரயாசப்படுவார்கள். ஆனால் அவர்கள் முயற்சி வெற்றி பெறாது.\n\nநான் பரலோகத்தில் நுழைவதற்கான திறந்த வாசலைச் சீக்கிரத்தில் காண்பேன். முத்தாலான வாசல் வழியாக என் ஆண்டவரும்அரசரும் ஆனவரிடம் சென்று நித்தியமாக அவருடனேயே இருப்பேன்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}