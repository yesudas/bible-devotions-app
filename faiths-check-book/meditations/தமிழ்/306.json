{
    "uniqueid": "20241101120000_f8b68593",
    "date": "2024-11-01",
    "title": "முழு நிறைவும் பேணப்படுதலும்",
    "key_verse": "52_5:24",
    "memory_verse": {
        "label": "இன்றைய வசனம்",
        "text": "உங்களை அழைக்கிறவர் உண்மையுள்ளவர். அவர் அப்படியே செய்வார் (1.தெச.5:24)."
    },
    "devotion": {
        "label": "தியானம்",
        "text": "அவர் என்ன செய்வார் ?\n\nஅவர் நம்மை முற்றிலும் பரிசுத்தப்படுத்துவார். இதற்கு முந்தின வசனத்தைப் பாருங்கள். நம்முடைய எல்லாப் பாகங்களும் பரிசுத்தமாக்கப்படும்வரை நம்மை சுத்திகரிப்பார். நம் ஆவி,ஆத்துமா, சரீரம் முழுவதும் நம் கர்த்தராகிய இயேசு கிறிஸ்து வரும்போது குற்றமற்றதாய் இருக்கும்படி காப்பார் கிருபையை இழந்துவிடவாவது பாவத்திற்கு அடிமைப்பட்டுப் போய்விடவாவது அவர் விடமாட்டார். இவை எவ்வளவு பெரிய சிலாக்கியங்கள் என்று நினைத்துப் பாருங்கள்.சொல்லுதற்கரிய இவ்விதமான பரிசுகளை இலவசமாகக் கொடுத்தவரை நாம் போற்றி வழிபடாமல் என்ன செய்ய முடியும்?\n\nயார் அவ்விதம் செய்வார் ?\n\nநம்மை அந்தகாரத்தினின்று தம்முடைய ஆச்சரியமான ஒளியினிடத்திற்கும் பாவத்தினால் ஏற்படும் மரணத்திலிருந்து கிறிஸ்து இயேசுவில் நித்திய வாழ்க்கைக்கும் வரவழைத்தவர் மட்டுமே இவ்விதம் செய்ய முடியும். இவ்விதமான முழு நிறைவும் பேணுதலும் எல்லாக்கிருபைக்கும் உரியவரான கடவுளிடமிருந்து மட்டுமே வரும்.\n\nஏன் அவர் அவ்விதம் செய்வார் ?\n\nஅவர் உண்மையுள்ளவராய் இருக்கிறபடியால்அவ்விதம் செய்வார். விசுவாசியை இரட்சிப்பதாக உறுதியளிக்கும் தம் வாக்குறுதியைக் குறித்து உண்மையுள்ளவராய் இருக்கிறார். கடவுள் அவர் குமாரனுக்கு உண்மையுள்ளவராய் இருக்கிறார். அவர் மக்கள் மாசற்றவர்களாய் நிறுத்தப்படுவார்கள் என்பதே அவர் பரிசாகும். பயனுள்ள விதமாய்நம்மை அழைத்ததன் மூலம் நம்மில் தொடங்கிய கிரியையைக் குறித்து உண்மையுள்ளவராய் இருக்கிறார். பரிசுத்தவான்கள் தங்கள் உண்மையின் மேல் சாராமல் ஆண்டவரின் உண்மையின்மேல் சார்ந்தவர்களாயிருக்கிறார்கள்.\n\nஎன் ஆத்துமாவே சறுசுறுப்பற்ற ஒரு மாதத்தைத்தொடங்குவதற்கு இது எவ்வளவு சிறந்த விருந்து என்று நினைத்துப்பார். வெளியே மூடுபனி இருக்கலாம், ஆனால் உள்ளே சூரிய ஒளி இருக்கும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}