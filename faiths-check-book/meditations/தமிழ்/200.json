{
    "uniqueid": "20240718120000_26024fc6",
    "date": "2024-07-18",
    "title": "வனாந்தரத்தில் ஆன்மீகக் கூட்டுறவு",
    "key_verse": "28_2:14",
    "memory_verse": {
        "label": "இன்றைய வசனம்",
        "text": "இதோ நான் அவளுக்கு நயங்காட்டி, அவளை வனாந்தரத்தில் அழைத்துக்கொண்டு போய், அவளோடே பட்சமாய்ப்பேசி, (ஓசி.2:14)"
    },
    "devotion": {
        "label": "தியானம்",
        "text": "நாம் பாவத்தினால் வருதப்படுத்தப்படுவதை ஆண்டவர் கண்டு தம் அன்புடமையினால் நம்மைக் கவரத் தீர்மானிக்கிறார். நம் ஆத்தும நேசர் முதலில் நம்மைக் கவர்ந்து உலகப்பற்றிலிருந்து நம்மை ஈர்த்தது நம் நினைவில் இருக்கிறதல்லவா? தீமையில் நாம் சிக்கிக் கொள்வதைப்போல்காணப்படும் போதெல்லாம் அவர் அவ்விதம் செய்வார்.\n\nநம்மோடு சிறந்த முறையில் செயல் தொடர்பு கொள்ளக்கூடிய இடத்துக்கு நம்மைப் பிரித்துச் செல்வதாக ஆண்டவர் வாக்களிக்கிறார். இது பரதீசைப்போல் இருக்காது. ஆனால் வனாந்தரமான இடமாயிருக்கும். ஏனெனில் அங்கேதான் கடவுள் மேலிருந்து நம் கவனத்தைத் திருப்ப எதுவும் இருக்காது. நாம் துன்பம் என்னும் வனாந்தரத்தில் இருக்கும்போது ஆண்டவரின் பிரசன்னமே எல்லாவற்றுக்கும் எல்லாமாக இருக்கும். அந்த நேரம் நம் நண்பரோடு நமக்குச் சொந்தமான திராட்சைச் செடிகள் அத்தி மரங்களுக்குக்கீழே அமர்ந்திருந்தபோது இருந்ததை விடப் பல மடங்கு அவரது தோழமையை மதிக்கிறவர்களாயிருப்போம்.\n\nஇவ்விதம் நயங்காட்டி தனியே அழைத்துக் கொண்டு போனபின் ஆண்டவர் நம்மை ஆற்றித்தேற்றுவதற்கு தகுந்த வார்த்தைகளைச் சொல்லுகிறார். மூலமொழியில் அவர் நம்மனதிற்கேற்றவாறு பேசுகிறார் என்று சொல்லப்பட்டிருக்கிறது. இங்கு விளக்கப்பட்டிருக்கும் வாக்குறுதியை நம் அனுபவத்தில் கண்டறிந்திருந்தால் எவ்வளவு நன்றாயிருக்கும். அன்பினால் கவரப்பட்டும் துன்பத்தினால் பிரிக்கப்பட்டும் உண்மையான ஆவியினால் தேற்றப்பட்டும் நாம்ஆண்டவரை அறிந்து மகிழ்ச்சிப் பெருக்கினால் பாடி ஆனந்தமடைவோமாக!"
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}