{
    "uniqueid": "20241028120000_8e9986e5",
    "date": "2024-10-28",
    "title": "அறியாமையினால் ஏற்படும் பாவங்கள்",
    "key_verse": "4_15:25",
    "memory_verse": {
        "label": "இன்றைய வசனம்",
        "text": "அது அறியாமையினால் செய்யப்பட்டபடியினாலும் …..அவர்களுக்கு மன்னிக்கப்படும் (எண்.15:25)."
    },
    "devotion": {
        "label": "தியானம்",
        "text": "நம் அறியாமையால் ஏற்படும்பாவங்களை நம் அறியாமையாலே நாங்கள் முழுமையாக அறிந்து கொள்வதில்லை. ஆயினும் செய்யவேண்டியனவாயும் செய்யவேண்டாதனவாயும் அவற்றில் பல உண்டு என்பதை நாம் அறியவேண்டும். கடவுள் நாம் செய்ய வேண்டும் என்று ஆணையிடாததும் அவர் ஒருக்காலும் ஏற்றுக்கொள்ளக் கூடாததுமானஎத்தனையோ செயல்களை நாம் கடவுளின் ஊழியமாகக் கருதி மனமார்ந்து செய்து வருகிறோம்.\n\nநாம் அறியாமையினால் செய்யும் ஒவ்வொரு பாவத்தையும் ஆண்டவர் அறிவார். நியாயப்படி இவற்றிற்கு நாம் கணக்குக் கொடுக்க வேண்டுமென்பது நமக்கு அச்சம் தருகிறதாய் இருக்கலாம்.ஆனால் நாம் பார்க்கக்கூடாத பாவக் கறைகள்கூடக் கழுவப்பட்டுவிடும் என்ற நம்பிக்கையில் ஆறுதல் அடையலாம். அந்தப் பாவத்தை அவர் முதுகுப்புறமாகத் தள்ளி பார்க்க முடியாமல் இருப்பதற்காக அதைப்பார்க்கிறார்.\n\nஉண்மையான ஆசாரியராகிய இயேசு இஸ்ரவேலின் சபையில் எல்லாஜனங்களுக்காகவும் பாவநிவிர்த்தி செய்துவிட்டார் என்பதே நமக்கு ஆறுதல் அளிக்கக் கூடியது. இந்தப் பாவநிவிர்த்தி அறியப்படாத பாவங்களுக்குமான மன்னிப்பைப் பெறுகிறது. அவருடைய விலையேறப்பெற்ற இரத்தம் நம் எல்லாப் பாவங்களிலுமிருந்தும் நம்மைச் சுத்திகரிக்கும். நம்கண்கள் அதைப்பார்த்து நாம் அதற்காகக் கண்ணீர் விட்டிருந்தாலும் இல்லாவிட்டாலும் கடவுள் அதைப் பார்த்திருக்கிறார். கிறிஸ்து அதற்காகப் பாவநிவர்த்தி செய்திருக்கிறார். அது மன்னிக்கப்பட்டதென்பதற்கு ஆவியானவர் சாட்சி கொடுக்கிறார். ஆகையால் நமக்கு மும்மடங்குசமாதானம் கிடைக்கிறது.\n\nபிதாவே, என் பாவங்களைப் பார்ப்பது மட்டுமல்லாமல் நான் குற்றவாளி என்று உணர்வதற்கு முன்பே அவற்றைப்பற்றிய குற்றப்பழியிலிருந்து விடுதலையாக்க பாவநிவிர்த்தி அருளிச் செய்த உம் தெய்வீக அறிவை நான் போற்றிப் புகழுகின்றேன்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}