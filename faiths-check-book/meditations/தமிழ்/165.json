{
    "uniqueid": "20240613120000_dfefc56a",
    "date": "2024-06-13",
    "title": "தெய்வீக வேளாண்மை",
    "key_verse": "23_27:3",
    "memory_verse": {
        "label": "இன்றைய வசனம்",
        "text": "கர்த்தராகிய நான் அதைக் காப்பாற்றி அடிக்கடி அதற்குத் தண்ணீர் பாய்ச்சி ஒருவரும் அதைச் சேதப்படுத்தாதபடிக்கு அதைஇரவும் பகலும் காத்துக்கொள்வேன் (ஏசா.27:3)."
    },
    "devotion": {
        "label": "தியானம்",
        "text": "தீர்க்கர் மூலமாய் அல்லாமல் ஆண்டவரே நேராகப் பேசும் போது விசுவாசிகளுக்கு அது முக்கியத்துவம் வாய்ந்ததாய் இருக்கிறது. யேகோவாவே நம்திராட்சத்தோட்டத்தின் காவலராய் இருக்கிறார். அதை யார் கையிலும் நம்பிக்கொடுப்பதில்லை. தாமே நேரிடையாக அதைப் பராமரிக்கிறார். கடவுளே பராமரிக்கிறவர்கள் நல்லவிதமாக பராமரிக்கப்பட்டு வருகிறார்கள் அல்லவா?\n\nஒவ்வொரு நாளும் மட்டுமல்ல ஒவ்வொரு மணிநேரமும் மட்டுமல்ல அடிக்கடி கிருபையாக நமக்குத் தண்ணீர் பாய்ச்சுகிறார். அதனால் நாம் எவ்வளவு செழிப்பாக வளரவேண்டுமென்று நினைத்துப்பாருங்கள். ஒவ்வொரு செடியும் எவ்வளவு பசுமையாய் இருந்து சிறப்பான கனிகளைக் கொடுக்க வேண்டும். எவ்விதம் குலைகுலையாய்திராட்சைப்பழங்களைக் கொடுக்க வேண்டும் என்றும் நினைத்துப் பாருங்கள்.\n\nஆனால் காட்டுப்பன்றிகளாலும் நரிகளாலும் தொந்தரவுகள் ஏற்படுகின்றன. ஆகையால் ஆண்டவரே எப்போதும் அதாவது இரவும் பகலும் நம் பாதுகாவலராய் இருக்கிறார். அப்படியிருக்கும்போது நமக்குத்தீங்கு செய்யக் கூடியது எது? நாம் ஏன் பயப்பட வேண்டும்? அவரே கவனிக்கிறார் அவரே தண்ணீர் பாய்ச்சுகிறார். அவரே பாதுகாக்கிறார். இதைவிட நமக்கு வேறு என்ன தேவை?\n\nஇந்த வசனத்தில் ஆண்டவர் கொள்வேன் என்று சொல்வதில் எவ்வளவோ உண்மை ஆற்றல் அன்பு பாதுகாப்புஇருப்பதை நாம் காண்கிறோம். அவர் சித்தத்தைத் தடுப்பது எது? செய்வேன் என்று அவர் சொல்லும் போது சந்தேகத்துக்கே இடமில்லையே ஆண்டவர் செய்வேன் என்று சொல்லும்போது நாம் தைரியமாக பாவத்தின் மரணத்தின் நரகத்தின் சேனைகளை எதிர்த்து நிற்கலாம். ஆண்டவரேகாத்துக்கொள்வேன் என்று நீர் சொல்வதால் உம்மைத் துதிக்கிறேன் என்று நான் பதில் அளிக்கிறேன்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}