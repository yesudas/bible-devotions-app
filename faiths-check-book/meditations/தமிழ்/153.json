{
    "uniqueid": "20240601120000_9753056f",
    "date": "2024-06-01",
    "title": "கடவுளின் வாக்குறுதி மாறுவதில்லை",
    "key_verse": "21_11:1",
    "memory_verse": {
        "label": "இன்றைய வசனம்",
        "text": "உன் ஆகாரத்தைத் தண்ணீர்கள் மேல் போடு அநேக நாட்களுக்குப் பின்பு அதின் பலனைக் காண்பாய் (பிர 11:1)."
    },
    "devotion": {
        "label": "தியானம்",
        "text": "நாம்செய்யும்நன்மைகளினாலெல்லாம் உடனே பயன் ஏற்படும் என்று எதிர்பார்க்க முடியாது. நம் உழைப்புக்குக் கைம்மாறு செய்யக்கூடிய இடங்களிலும் மக்கள் இடையேயும் மட்டுமே எப்பவும் நாம் உழைக்கவும் கூடாது. எகிப்தியர்கள் நீல நதியின் தண்ணீர் மேல் தானியங்களைப் போடுவார்கள் அவைவீணாக்கப்பட்டது போல் தோன்றும். ஆனால் ஏற்ற காலத்தில் வெள்ளம் வடிந்து நெல் போன்ற தானியங்கள் அடியிலுள்ள சேற்றில் புதைந்து விடும். சீக்கிரத்தில் அவை முளைத்து வளர்ந்து அறுவடைக்கு ஆயத்தமாயிருக்கும். தீயவர்களும் நன்றியைப் பற்றிய உணர்வு இல்லாதவர்களுக்கும் இன்றுநன்மை செய்வோமாக. கவனமற்றவர்களுக்கும் பிடிவாதமுடையவர்களுக்கும் போதிப்போமாக. நம்பிக்கை தரக்கூடிய மண்ணின் மேல் சிறிதளவும் நம்பிக்கை தரக்கூடாத தண்ணீர் இருக்கலாம். ஆண்டவரில் எந்த இடத்திலும் நம் உழைப்பு வீண்போகாது.\n\nஆகாரத்தைத் தண்ணீர்களின் மேல்போடுவது நம் வேலையாகும். அதின் பலனைக் காண்பாய் என்னும் வாக்குறுதியைக் கடவுள் நிறைவேற்றுவார். அந்த வாக்குறுதி நிறைவேறாமற்போக அவர் விடமாட்டார். நாம் எடுத்துச்சொன்ன அவர் வார்த்தைகள் வீணாய்ப் போகா. அவை கண்டுபிடிக்கப்படும் ஒருவேளை இப்போதே அல்ல. ஆனால்நாம் விதைத்தவற்றின் பயனை எப்படியும் ஒருகாலத்தில் அறுப்போம். நாம் பொறுமையைக் கடைப்பிடிக்க வேண்டும். ஏனெனில் ஒருவேளை ஆண்டவரே பொறுமையைப் பயிற்றுவிப்பார். வேதத்தில் அநேக நாள்களுக்குப்பின் என்று சொல்லப்பட்டிருக்கிறது. ஒருவேளை பலமாதங்களும் ஆண்டுகளும்கடந்து போகலாம். ஆகிலும் இந்த வாக்குறுதி மாறுவதில்லை. அது நிலைத்திருக்கும். இந்தக் கட்டளையை இன்றே நிறைவேற்ற நாம் கவனமாயிருப்போமாக."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}