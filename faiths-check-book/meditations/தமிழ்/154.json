{
    "uniqueid": "20240602120000_38071317",
    "date": "2024-06-02",
    "title": "உடனே விடுதலை",
    "key_verse": "34_1:13",
    "memory_verse": {
        "label": "இன்றைய வசனம்",
        "text": "இப்போதும் நான் உன்மேல் இருக்கிற அவன் நுகத்தை முறித்து உன் கட்டுக்களை அறுப்பேன் (நாகூம் 1:13)."
    },
    "devotion": {
        "label": "தியானம்",
        "text": "அசீரியர் ஆண்டவரின்மக்களைச் சிறிது காலம் ஒடுக்கி வைத்திருப்பதை ஆண்டவர் தடுக்கவில்லை. ஆனால் அவர்கள் ஆற்றலை முறிக்கும் காலம் வந்தது. பல ஆன்மாக்கள் சாத்தானின் கட்டுப்பாட்டில் அகப்பட்டிருப்பதால் துடிதுடித்துக் கொண்டிருக்கின்றன. அப்படிப்பட்ட கைதிகள் இப்போதும் நான் உன்மேல்இருக்கிற அவன் நுகத்தை முறித்து உன் கட்டுகளை அறுப்பேன் என்னும் நம்பிக்கை அளிப்பவையான சொற்களை உடனே கேட்டால் எவ்வளவு\n\nநன்றாயிருக்கும்.\n\nஇப்போதும் நான் உன்மேல் இருக்கிற அவன் நுகத்தை முறிப்பேன் என்று ஆண்டவர் சொல்வதால் உடனே விடுதலையளிப்பதாகவாக்குப்பண்ணுகிறார் என்பதைக் கவனித்துப் பாருங்கள். உடனே விடுதலை கிடைக்கும் என்று நம்புங்கள். உங்கள் நம்பிக்கைப்படி இப்போதே நடக்கும். கடவுள் இப்போது என்று சொல்லும் போது நம்மில் யாரும் நாளை என்று சொல்லாதிருப்போமாக. மீட்பு குறைபாடற்றதாய் இருக்கும்என்பதைக் கவனியுங்கள். நுகம் அகற்றப்படும் என்று சொல்லப்படவில்லை. முறிக்கப்படும் என்று கூறப்பட்டிருக்கிறது. கட்டுகள் அவிழ்க்கப்படும் என்று சொல்லப்படவில்லை. அறுக்கப்படும் என்று கூறப்பட்டிருக்கிறது. தெய்வீக ஆற்றல் இங்கு வெளிப்படுத்தப்பட்டுள்ளது.துன்பப்படுத்துகிறவர்கள் திரும்பி வரமாட்டார்கள் என்பதற்கு உறுதியளிக்கிறது. நுகம் முறிக்கப்பட்டு விடுகிறது. ஆகையால் அதன் கனத்தால் நாம் மறுபடியும் குறுகிப்போகவேண்டியதில்லை. கட்டுக்கள் அறுக்கப்பட்டுப்போய்விடுகின்றன. ஆகையால் அவை நம்மை இனிக்கட்டிப்போடுவதில்லை. பூரணமான நித்திய விடுதலைக்காக ஆண்டவரை நம்பினால் எவ்வளவு நன்றாயிருக்கும். குமாரன் உங்களை விடுதலையாக்கினால் மெய்யாகவே விடுதலையாவீர்கள். ஆண்டவரே கட்டப்பட்டிருக்கும் உம் பிள்ளைகளுக்கு உம் வார்த்தையின்படி விடுதலையளியும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}