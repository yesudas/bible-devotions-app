{
    "uniqueid": "20240415120000_04d1d5a5",
    "date": "2024-04-15",
    "title": "நீதிமான் விரும்புகிற காரியம் கொடுக்கப்படும்.",
    "key_verse": "20_10:24",
    "memory_verse": {
        "label": "இன்றைய வசனம்",
        "text": "நீதிமான் விரும்புகிற காரியம் அவனுக்குக் கொடுக்கப்படும் (நீதி.10:24)."
    },
    "devotion": {
        "label": "தியானம்",
        "text": "நீதிமானின் விருப்பம் நீதியானது. ஆகையால் அதைக் கடவுள் அளிக்கும்போது எவ்விதத் தீங்கும் நேராது. அநீதியானவனுக்கு இந்த வாக்குறுதி அளிப்பது அவனுக்கு நல்லதல்ல, சமுதாயத்துக்கும் நல்லதல்ல. ஆண்டவரின் கட்டளைகளுக்கு நாம் கீழ்ப்படிவோமாக. அப்போது அவர் நேர்மையாக நாம் விரும்பகிறவற்றைக் கொடுப்பார்.\n\nநீதிமான்கள் நேர்மையற்றவைகளை விரும்பும்போது அவை அவர்களுக்குக் கொடுக்கப்படமாட்டா. அவை அவர்களின் நேர்மையான விருப்பமாய் இரா. அவை அவர்களுடைய அலையாயும் எண்ணங்களும், அறியாமையால் ஏற்படும் பிழைகளுமேயாகும். ஆகையால் அவை கொடுக்கப்படாமலிருப்பது நல்லதே. அவர்களுடைய நேர்மையான விருப்பங்கள் ஆண்டவரின் சமுகத்தில் தெரிவிக்கப்படும். அவர் அவைகளைக் கொடுக்கமாட்டார்.\n\nஆண்டவர் சிறிதுகாலம் நாம் கேட்கிறவைகளை அளிக்காமல் இருக்கிறாரா? இன்றைய தினத்தின் வாக்குறுதி நாம் அதை மறுபடியும் கேட்கும்படி நமக்கு ஊக்கம் அளிப்பதாக. நமக்கு அவர் எதையாவது கொடுக்கவே முடியாது என்று சொல்லிவிட்டாலும் நாம் அவருக்கு நன்றிகூறவேண்டும். ஏனெனில் நம்முடைய நன்மைக்காக அவர் அவ்விதம் மறுப்பது நல்லது என்றே நாம் அறிகிறோம்.\n\nசில காரியங்களை நாம் தைரியமாகக் கேட்கலாம். நாம் முக்கியமாகத் தூய்மை உள்ளவர்களாயும், பயன்உள்ளவர்களாயும், கிறிஸ்துவைப் போன்றவர்களாயும், மோட்சத்துக்குத் தகுதியும் ஆயத்தமும் உள்ளவர்களாயும் இருப்பதையுமே விரும்புகிறோம். இவை மாம்சத்துக்கேதுவான விருப்பங்கள் அல்ல. தெய்வத்திறம் வாய்ந்த விருப்பங்கள் ஆகும். இவை நீதிமான்களின் விருப்பங்கள் ஆகும். இவை சாதாரண மனிதனின் விருப்பங்கள் அல்ல. கடவுள் இவற்றை ஓர் அளவுப்படி மட்டும் அளிக்கமாட்டார். நாம் வேண்டிக்கொள்கிறதற்கும் நினைக்கிறதற்கும் மிகவும் அதிகமாய் அளிப்பார். கர்த்தரிடத்தில் மனமகிழ்ச்சியாய் இரு. அவர் உன் இருதயத்தின் வேண்டுதல்களை உனக்கு அருள் செய்வார். என் ஆன்மாவே, இந்நாளிலே உனக்கு வேண்டியதையெல்லாம் கேள்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}