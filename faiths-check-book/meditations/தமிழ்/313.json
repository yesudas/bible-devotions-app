{
    "uniqueid": "20241108120000_b7a5d80c",
    "date": "2024-11-08",
    "title": "கிருபையின் பரிமாணம்",
    "key_verse": "46_12:9",
    "memory_verse": {
        "label": "இன்றைய வசனம்",
        "text": "என் கிருபை உனக்குப் போதும். பலவீனத்திலே என் பலம் பூரணமாய் விளங்கும் (2.கொரி.12:9)."
    },
    "devotion": {
        "label": "தியானம்",
        "text": "நம்முடைய பலவீனம் தெய்வீக பெலன் வர இடங்கொடுக்கிறபடியால் நாம் அதை எதிர்பாராப் பேறாகக் கருதவேண்டும். நாம் இயற்கையின் பலவீனத்தை உணராமற் போயிருந்தால் கிருபையின் ஆற்றலை ஒருநாளும் உணர்ந்திருக்க மாட்டோம். சரீரத்திலுள்ள முள்ளும்சாத்தானின் தூதுவனும் கடவுளின் பலனைப்பெற நம்மை ஏவுவதால் ஆண்டவன் மகிமைப்படுவாரா!\n\nஇது நம் ஆண்டவரே கூறிய விலைமதிப்பற்ற வார்த்தையாகும். இதை எழுதியவரை இது மகிழ்ச்சியினால் பூரிக்கச் செய்துள்ளது. கடவுளின் கிருபை எனக்குப் போதுமானதா! போதுமானதென்றேநான் நினைக்கிறேன். பறவைக்கு வானவெளியும், மீனுக்கு சமுத்திரமும் போதுமானதல்லவா? என்னுடைய பெரிய தேவைக்கும் கூட எல்லாத் திறமையும் உடையவர் போதுமானவர். பூமிக்கும் வானத்துக்கும் போதுமானவர் சிறிய புழு போன்ற எனக்கும் போதுமானவர்.\n\nஆகவே தேவனையும்,அவர் கிருபையையும் சார்ந்திருப்போமாக! நம் துக்கத்தை அவர் நீக்கி விடாவிட்டாலும் அதைச்சகித்துக் கொள்ளக் கிருபை அளிப்பார். புழு மலையை உடைக்கும் வரைக்கும் ஒன்றுமில்லாதவன் பெயர் பெற்றவர்கள் மேலும் ஆற்றல் மிகுந்தவர்கள் மேலும் வெற்றி அடையும் வரையும் அவர் பெலன்நமக்குள் ஊற்றப்படும். நம் பெலனைவிட கடவுளின் பெலனை உடையவர்களாயிருப்பது நமக்கு நல்லது. ஏனெனில் நமக்கு இப்போது இருக்கும் பெலனைவிட ஆயிரம் மடங்கு பெலன் இருந்தாலும், எதிரியின் முன் அது ஒன்றும் இல்லாதது போலவே காணப்படும். நாம் இப்போது இருப்பதைவிடபலவீனமாயிருந்தாலும் கிறிஸ்துவினாலே எல்லாவற்றையும் செய்யக்கூடியவர்களாய் இருப்போம்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}