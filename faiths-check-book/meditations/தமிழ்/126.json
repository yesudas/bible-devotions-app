{
    "uniqueid": "20240505120000_c65e7516",
    "date": "2024-05-05",
    "title": "ஏன் சிறையில் நிலைத்திருக்கவேண்டும் ?",
    "key_verse": "5_30:3",
    "memory_verse": {
        "label": "இன்றைய வசனம்",
        "text": "உன் தேவனாகிய கர்த்தர் உன் சிறையிருப்பைத் திருப்பி…. (உபா.30:3)."
    },
    "devotion": {
        "label": "தியானம்",
        "text": "கடவுளின் சொந்த மக்கள் பாவத்தினால் தங்களைச் சிறைக் கைதிகளாக விற்றுவிடலாம். இது மிகவும் கசப்பான வேரின் கனியாகும். கடவுளின் பிள்ளை பாவத்தினால் விற்கப்பட்டு, தன் சுதந்தரத்தை இழந்து, தன் ஜெபத்தின் வல்லமையையும் தன் ஆண்டவரின் மகிழ்ச்சியும் அற்றவனாய், சாத்தானின் சங்கிலிகளால் கட்டப்பட்டிருப்பது எவ்வளவு பயங்கரமான அடிமைத்தனம் ஆகும். நாம் இவ்வித அடிமைத்தனத்திற்கு உட்படாதபடி கவனமாயிருப்போமாக. நாம் இவ்வித அடிமைகள் ஆகிவிட்டாலும் கலங்க வேண்டியதில்லை.\n\nநாம் நித்திய அடிமைகளாய் வைக்கப்பட்டிருக்கமுடியாது. நம்மை எதிரியின் கையிலேயே விட்டுவைக்கக்கூடாதென்று நம் ஆண்டவராகிய இயேசு மதிப்பிற்கு அரிய விலை கொடுத்து நம்மை மீட்டிருக்கிறார். சுதந்திரமடைய வழி உன் தேவனாகிய கர்த்தரிடத்தில் திரும்பு என்பதே. நாம் முதலாவது எங்கு இரட்சிப்பு பெற்றோமோ அங்கு மறுபடியும் பெறுவோம். அது பாவங்களை அறிக்கையிட்டு மன்னிப்பும் விடுதலையும் பெற்ற கிறிஸ்துவின் சிலுவையின் அடியேயாகும். அதுவுமல்லாமல் ஆண்டவர் கட்டளையிட்டுள்ளபடி அவர் சத்தத்துக்கு நாம் கீழ்ப்படியவேண்டும். இதை நம் முழு மனதோடும், ஆத்துமாவோடும் செய்தோமேயானால் நம் சிறையிருப்பின் நாட்கள் முடிந்துவிடும்.\n\nபொதுவாக நம்முடைய விக்கிரகங்களை விட்டுத் திரும்பி, உயிருள்ள ஆண்டவருக்குக் கீழ்ப்படிந்து, நம்மைத் தாழ்த்தும்போது நம் ஆவியின் சோர்வும் ஆன்மாவின் துயரும் நீக்கப்பட்டுவிடுகின்றன. நாம் சிறைக் கைதிகளாய் இருக்கவேண்டியதில்லை. நாம் விரைவில் சீயோனின் குடிமக்களாக மாறிவிடலாம். ஆண்டவரே, எங்கள் சிறையிருப்பைத் திரும்பிவிடும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}