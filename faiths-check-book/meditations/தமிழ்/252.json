{
    "uniqueid": "20240908120000_632cf93a",
    "date": "2024-09-08",
    "title": "நெரிந்ததும் புகைகிறதும்",
    "key_verse": "23_42:3",
    "memory_verse": {
        "label": "இன்றைய வசனம்",
        "text": "அவர் நெரிந்த நாணலை முறியாமலும் மங்கி எரிகிற திரியை அணையாமலும்……. வெளிப்படுத்துவார் (ஏசா.42:3)."
    },
    "devotion": {
        "label": "தியானம்",
        "text": "ஆகையால் என் ஆண்டவர் என்னை அன்போடு நடத்துவார் என்று நான் நம்பலாம். நான் சிறந்தவன் என்று நினைக்கும் போதே நாணலைப்போல் திடமற்று எளிதில் வளையக்கூடியவனாயும், மதிப்பற்றவனாயும் இருப்பதாக உணருகின்றேன். ஒருவர் என்னிடம் நாணலைப்போல் கூடி நான் உன்னை மதிப்பதில்லை என்றார். இது இரக்கமற்ற குறிப்பானாலும் உண்மை அற்றதில்லை. ஏனெனில் ஆற்றில் வளரும் நாணலைவிட நான் கேவலமானவனாயிருக்கிறேன். நாணலாவது தலைதூக்கி நிற்கிறது. நனோ நெரிந்தவனாய் முழுவதும் நெரிந்தவனாய் இருக்கிறேன். இப்போதுஎன்னில் எந்த இசையும் இல்லை. ஒரு பிளவினால் இன்னிசையெல்லாம் சிதறிப் போய்விடுகிறது. ஆயினும் இயேசு என்னை முறித்து விடமாட்டார். அவர் அவ்விதம் செய்யாதிருக்கும் போது மற்றவர்கள் என்ன செய்தாலும் நான் கவலைப்பட மாட்டேன். இனிய இரக்கம் நிறைந்த ஆண்டவரே உம்பாதுகாப்பில் நான் வாழ்ந்து என் காயங்களை மறந்து விடுகிறேன்.\n\nஉண்மையாகவே என்னை மங்கியெரியும் திரிக்கும் ஒப்பிட முடியும். அதில் வெளிச்சம் இல்லை புகை மட்டும் இருக்கிறது. நான் நன்மை செய்பவனாய் இராமல் தொந்தரவு கொடுப்பவனாகவே இருக்கிறேன்.சாத்தான் அருவருப்பான புகையை மட்டும் விட்டு விட்டு என் ஒளியை மங்கிவிடச் செய்துள்ளான் என்றும், சீக்கிரத்தில் ஆண்டவர் என்னை அணைத்து விடுவார் என்றும் பயப்படுகிறேன். சட்டப்படி திரியைக் கத்தரித்து விடுபவர்களைப் போன்றவர்கள் இருந்தாலும் அணைந்து விடுபவர்கள்இல்லையென்றே கண்டிருக்கிறேன். இயேசு என் ஒளியை அணைக்க மாட்டார். ஆகையால் நான் நம்பிக்கை உள்ளவனாய் இருக்கின்றேன். ஆண்டவரே, என் திரியை மறுபடியும் கொளுத்தி நான் உம் மகிமைக்கென்றும் உம் இரக்கத்தைப் புகழ்வதற்கென்றும் வாழச்செய்யும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}