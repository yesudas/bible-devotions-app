{
    "uniqueid": "20240502120000_f02bfab7",
    "date": "2024-05-02",
    "title": "ஆத்மீக விதைப்பு",
    "key_verse": "48_6:8",
    "memory_verse": {
        "label": "இன்றைய வசனம்",
        "text": "ஆவிக்கென்று விதைக்கிறவன் ஆவியினாலேயே நித்திய ஜீவனை அறுப்பான் (கலா.6:8)."
    },
    "devotion": {
        "label": "தியானம்",
        "text": "விதையை விதைக்கும் போது விதையை இழந்துவிடுவதுபோல தோன்றுகிறது. ஏனெனில் நல்ல விதையை அப்படியே மறுபடியும் பார்க்க மாட்டோம் என்றாலும் நாம் பூமிக்கு விதைக்கிறோம் ஆவிக்கு விதைப்பது கற்பனையான தெளிவற்ற செயல்போல தோன்றுகிறது. ஏனெனில் நாம் தன்னலந்துறக்கிறோம். ஆனால் யாதொரு பயனும் அடைவதில்லை. ஆயினும் நாம் கடவுளுக்கேற்றவிதமாய் வாழப்படித்தும் கடவுளின் சித்தத்துக்குக் கீழ்ப்படிவதை நாடி உழைத்தும் அவர் மகிமைக்கேற்றவைகளைச் செய்தும் ஆவிக்கு விதைப்பது நாம் விதைப்பது வீணாய்ப் போவதில்லை. வாழ்க்கை நித்தியவாழ்க்கை நம் பரிசாயிருக்கும். இங்கு ஆண்டவரைப் பற்றி அறிவதிலும் கடவுளோடு ஒன்று படுவதிலும் கடவுளில் மகிழ்ச்சி அடைவதிலும் அதை அனுபவிக்கிறோம். முடிவற்ற பேரின்பக் கடலுக்கு இந்த வாழ்க்கை எம்மை இழுத்துச் செல்கிறது. ஆழமாகிக் கொண்டேயும் அகலமாகிக் கொண்டேயும் ஓடும் ஆற்றைப்போல செல்லுகிறுது.\n\nஇந்நாளில் நாம் மாம்சத்துக்கென்று விதைக்காமல் இருப்போமாக அவ்விதம் செய்தால் ஒழுக்கக்கேட்டைதான் அறுவடை செய்வோம். ஏனெனில் மாம்சம் அவ்விதமே நம்மை வழிநடத்தும். மிகத்தூய்மை வாய்ந்த ஆண்டவரின் கிருபை மிகுந்த ஆவியை மகிமைப்படுத்த முயல்வதன் மூலம் மிகவும் உயர்வும் தூய்மையுமானவற்றிற்காக வாழ்ந்து நம்மேல் வெற்றிபெற்றவர்களாக ஆவிக்கேதுவானவற்றை விதைப்போமாக. நித்திய வாழ்வை அறுவடை செய்யும்போது அது எவ்வளவு சிறந்த அறுவடையாயிருக்கும் என்று நினைத்துப் பாருங்கள். முடிவில்லாத இன்பங்களான எவ்வளவு சிறந்த கதிர்கள் அறுவடை செய்யப்படும் என்பதையும் எண்ணிப்பாருங்கள். அந்த அறுவடை நாள் எவ்வளவு மேன்மை வாய்ந்த அறுவடை நாளாயிருக்கும். ஆண்டவரே உம்முடைய குமாரனுக்காக எங்களை அவ்வித அறுவடை செய்கிறவர்களாக்கும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}