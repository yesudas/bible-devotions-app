{
    "uniqueid": "20240712120000_fab39b9c",
    "date": "2024-07-12",
    "title": "யார், எப்போது, எப்படி இரட்சிப்பது?",
    "key_verse": "60_2:9",
    "memory_verse": {
        "label": "இன்றைய வசனம்",
        "text": "கர்த்தர் தேவபக்தியுள்ளவர்களைச் சோதனையினின்று இரட்சிக்கவும், அக்கிரமக்காரரை ஆக்கினைக்குள்ளாக நியாயத்தீர்ப்பு நாளுக்கு வைக்கவும் அறிந்திருக்கிறார் (1.பேது.2:9)."
    },
    "devotion": {
        "label": "தியானம்",
        "text": "தேவபக்தியுள்ளவர்கள் சோதிக்கப்படுகிறார்கள். ஒரு போதும் சோதிக்கப்படாத நம்பிக்கை உண்மையான நம்பிக்கை அல்ல. தேவ பக்தியுள்ளவர்கள் சோதனையினின்று இரட்சிக்கப்படுகிறார்கள்.தற்செயலாகவாவது வேறு யார் மூலமாயாவது இரட்சிக்கப்படுவதில்லை. கர்த்தரே அவர்களை இரட்சிக்கிறார். தம்மை நம்புகிறவர்களை இரட்சிப்பதை அவரே செய்கிறார். தேவபக்தியுள்ளவர்களைக் கர்த்தர் நேசிக்கிறார். அவர்கள் எங்கு எவ்விதமாக இருக்கிறார்கள் என்றும் கவனித்துவருகிறார்.\n\nசில வேலைகளில் அவர்கள் செல்லும் வழி வளைந்து, வளைந்து போவதுபோல இருப்பதால் அச்சுறுத்தும் ஆபத்திலிருந்து எவ்விதமாகத் தப்புவது என்று அவர்களுக்கு நினைத்துப்பார்க்க முடிவதில்லை. அவர்கள் அறியாததை ஆண்டவர் அறிந்திருக்கிறார். யாரை,எப்போது, எப்படி இரட்சிப்பது என்று அவர் அறிந்திருக்கிறார். தேவ பக்தியுள்ளவர்களுக்கு மிக பயனுள்ளதாகவும், அக்கிரமக்காரரை முற்றிலுமாக அடக்குவதாகவும், தமக்கு மிகுந்த மகிமை அளிப்பதுமான விதத்தில் அவர் செயல்படுகிறார். ஆண்டவர் நிச்சயமாகஇரட்சிப்பார் என்னும் நம்பிக்கையில் நிலைத்திருப்போமாக. தம் சொந்த மக்களை எவ்விதமாயாவது இவ்வுலக வாழ்க்கையில் அபாயங்கள், துன்பங்கள், சோதனைகளைக் கடந்து தம் வலது பக்கத்தில் மகிமையோடு வாழ்வதற்குக் கொண்டு சேர்ப்பார் என்னும் நிச்சயத்தில்திருப்தியோடு வாழ்வோமாக.\n\nஇந்நாளில் ஆண்டவரின் இரகசியங்களைத் துருவிக்கொண்டிருப்பது என் வேலையல்ல. எனக்கு ஒன்றும் தெரியாவிட்டாலும் என் பரமபிதா எல்லாவற்றையும் அறிந்திருக்கிறார் என்னும் நிச்சயத்துடன் அவர் குறித்திருக்கும் காலத்திற்கென்றுபொறுமையுடன் காத்திருப்பேனாக!"
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}