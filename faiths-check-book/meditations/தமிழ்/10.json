{
    "uniqueid": "20240110120000_768d4bc9",
    "date": "2024-01-10",
    "title": "புனிதமான பலன்",
    "key_verse": "20_11:25",
    "memory_verse": {
        "label": "இன்றைய வசனம்",
        "text": "எவன் தண்ணீர் பாய்ச்சுகிறானோ அவனுக்குத் தண்ணீர் பாய்ச்சப்படும் (நீதி.11:25)."
    },
    "devotion": {
        "label": "தியானம்",
        "text": "நான் மற்றவர்களைக் குறித்து அக்கறையோடு சிந்தித்துப் பார்த்தால் கடவுளும் என்னைப்பற்றிச் சிந்தித்துப் பார்ப்பார். ஏதாவது ஒரு விதத்தில் நமக்குப் பலன் அருளுவார். ஏழைஎளியவர்கள் மேல் நான் அக்கறை கொண்டால் கடவுள் என்மேல் அக்கறை கொள்வார். நான் சிறு பிள்ளைகளைப் பராமரித்தால் கடவுள் என்னை அவர் பிள்ளைபோல் நடத்துவார். அவர் மந்தைக்கு உணவுஅளித்தால் அவர் எனக்கு உணவு அளிப்பார். அவர் தோட்டத்துக்கு நீர் பாய்ச்சினால் என் ஆன்மாவை நீர் பாய்ச்சப்பட்ட தோட்டம் ஆக்குவார். இவை கடவுளின் வாக்குறுதிகள். இப்பரம ஒப்பந்தத்தில் என் பங்கை நிறைவேற்றி இந்த வாக்குறுதிகளின் நிறைவேறுதலை எதிர்நோக்கி இருப்பேனாக.\n\nநான் நோய்நிலை அடையும்வரை என்னைப்பற்றியே கவலைப்பட்டுக் கொண்டிருக்கலாம். நான் உணர்வற்றவன் ஆகும்வரை என் உள்ளுணர்வுகளைக் காத்துப் பேணிவரலாம். நான் வருந்தக்கூடப் பெலனற்றவன் ஆகும்வரை என் தளர்ச்சியைக் குறித்துத் துயரப்படலாம். நான்தன்னயமற்றவனாகி, ஆண்டவர் இயேசு கிறிஸ்துவின்மேல் எனக்குள்ள அன்பினால் என்னைச் சுற்றியுள்ளவர்களின் ஆத்துமாக்களுக்காகக் கவலைப்படுவது எனக்கு ஆதாயமாயிருக்கும். என் நீர்த்தேக்கத் தொட்டியில் தண்ணீர் குறைந்து கொண்டே போகிறது. அதை நிரப்பத்தக்கதாக மழைபெய்யவில்லையே! நான் என்ன செய்யலாம்? அதன் அடைப்புக் கட்டையை இழுத்து விட்டு என்னைச் சுற்றி வாடிக்கொண்டிருக்கும் செடிகளுக்குத் தண்ணீர்பாயச் செய்யலாம். அப்போது நான் பார்ப்பது என்ன? என் தொட்டியிலிருந்து நீர் வெளியேறிக் கொண்டிருக்கும் போதே அதுநிரப்பப்படுகிறது. மறைவாயுள்ள நீரூற்று ஒன்று இயங்கத் தொடங்குகிறது. நீர் வெளியேறாமல் இருக்கும் போது நீரூற்று அடைக்கப்பட்டிருந்தது. ஆனால் மற்றவைகளுக்கு நீர் பாய்ச்ச என் தொட்டியிலிருந்து தண்ணீர் வெளியேறும் போது ஆண்டவர் என்னை நினைவு கூருகிறார். அல்லேலூயா!"
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}