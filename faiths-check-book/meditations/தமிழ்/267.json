{
    "uniqueid": "20240923120000_647245db",
    "date": "2024-09-23",
    "title": "தூசியிலும் பதரிலும் இருந்து விடுதலை",
    "key_verse": "30_9:9",
    "memory_verse": {
        "label": "இன்றைய வசனம்",
        "text": "இதோ ஜல்லடையினால் சலித்தரிக்கிறது போல இஸ்ரவேல் வம்சத்தாரை எல்லா ஜாதிக்குள்ளும் சலித்தரிக்கும்படிக்கு நான் கட்டளையிடுவேன். ஆனாலும் ஒரு கோதுமை மணியும் தரையிலே விழுவதில்லை (ஆமோ.9:9)."
    },
    "devotion": {
        "label": "தியானம்",
        "text": "சலிக்கும் வேலை இன்றும் நடைபெற்று வருகின்றது. நாம் எங்கு போனாலும் புடைக்கவும் சலிக்கவும்படுகிறோம். எல்லா நாடுகளிலும் கடவுளின் மக்கள் தானியத்தை சல்லடையில் சலிப்பது போல சலித்தரிக்கப்படுகிறார்கள். சில வேளைகளில் சாத்தான்சல்லடையைத் தன் கைகளிலே பிடித்து நம்மை ஒழித்துக் கட்டுவதற்காக மேலும் கீழும் தூக்கிப் போடுகிறான். நம்பிக்கையின்மையால் நம் மானிட இதயமும் அமைதியை இழந்து அச்சம் கொண்டு கலக்கமடைகிறது. உலகமும் இச் செயலுக்குக் கை கொடுத்து நம்மை ஒரு திசையிலிருந்து மறுதிசைக்கு இழுத்து இழுத்து அலைக்கழிக்கிறது. துர்அதிஷ்டவசமாக சமயக் கோட்பாடுகளுக்கு அடங்காத சபையும் சலித்தரிக்கும் செயலைத் துரிதமாக்குவதற்குக் கைகொடுக்கிறது.\n\nநடப்பது நடக்கட்டும். இவ்விதமாகத்தான் பதரும் உமியும் கோதுமை மணியிலிருந்து பிரிக்கப்படுகின்றன.ஆனாலும் ஒரு கோதுமை மணியும் விழுவதில்லை என்னும் வசனத்தில் நமக்கு எவ்வளவு அதிகமான இரக்கம் காட்டப்படுகிறது என்று பாருங்கள். நல்லதும் உண்மையானதும் கிருபை நிறைந்ததுமான எல்லாம் பாதுகாக்கப்படும். விசுவாசிகளில் சிறியவர் கூட இழந்து போக விடமாட்டார். விசுவாசிகளில்ஒருவர் கூட எதையும் இழக்கமாட்டார். நாம் சலித்தெடுக்கப்படுவது இயேசு கிறிஸ்துவின் மூலம் நமக்கு இலாபமானதாகவே இருக்கத்தக்கதாகக் காக்கப்படுவோம்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}