{
    "uniqueid": "20241124120000_5112959f",
    "date": "2024-11-24",
    "title": "மன்னிக்கும் தேவன்",
    "key_verse": "19_103:9",
    "memory_verse": {
        "label": "இன்றைய வசனம்",
        "text": "அவர் எப்பொழுதும் கடிந்து கொள்ளார். என்றைக்கும் கோபம் கொண்டிரார் (சங்.103:9)."
    },
    "devotion": {
        "label": "தியானம்",
        "text": "அவர் சில சமயங்களில் கடிந்து கொள்வார். நாம்குற்றம் செய்யும் பிள்ளைகளானபடியால் அவர் அவ்விதம் செய்யாவிட்டால் ஞானமுள்ள தகப்பனாய் இருக்கமாட்டார். உண்மையாய் இருக்க விரும்புகிறவர்களுக்கு அவர் கடிந்து கொள்வது மனவருத்தத்தை அளிக்கிறது. ஏனெனில் அவர்களுக்கு அது பொருந்தும் என்றும் அவரைத் துக்கப்படுத்துவதுகுற்றமேயாகும் என்றும் உணர்கிறார்கள். இவ்விதம் கடிந்து கொள்வதைக் குறித்து நாம் அறிந்து கொள்கிறோம். அவன் நம்மேல் கோபம் கொள்ளத்தக்கதாக நாம் நடந்து கொண்டதற்காக நாம் துக்கப்பட்டு ஆண்டவரைப் பணிந்து கொள்கிறோம்.\n\nமேற்கூறிய வசனம் நமக்குஎவ்வித ஆறுதலை அளிக்கிறது என்று பாருங்கள். அவர் எப்பொழுதும் கடிந்து கொள்ளார். நாம் மனந்திரும்பி பாவத்துக்காக நொருங்குண்ட இதயத்தோடும் பாவத்தை நீக்கியவர்களாயும் அவரை நோக்கிப் பார்த்தால், அவர் உடனே மனமகிழ்ச்சியுடன் நம்மை ஏற்றுக் கொள்வார். தாம்முழுமனதோடு நேசிப்பவர்கள்மேல் கோபம் கொள்வது அவருக்கு மகிழ்ச்சி அளிப்பதில்லை. நம் மகிழ்ச்சி நிறைவடைவதிலேயே அவர் மனம் மகிழ்கிறார்.\n\nவந்து, அவர் முகத்தைத் தேடுங்கள். மனக்கசப்பும், மனத்தளர்ச்சியும் கொள்ள வேண்டியதில்லை. நம்மைக் கடிந்துகொள்ளும் தேவனை நேசிப்போமாக. கூடிய சீக்கிரத்தில் உம்முடைய கோபம் நீங்கிற்று. நீர் என்னைத் தேற்றுகிறீர் என்று பாடுவோம். ஆத்துமாவுக்குத் தீங்கு செய்யும் காகங்களாகிய இருண்ட தீக்குறிகளே, என்னை விட்டு அகன்று போங்கள். ஆன்மாவின் புறாக்களாகிய எளிமையானநம்பிக்கைகளே, நன்றியறிதலுள்ள நினைவுகளே உள்ளே வாருங்கள். நியாயாதிபதியாக முன்பு நம் தண்டனையை நீக்கியவர் தகப்பனாக மறுபடியும் நமக்கு மன்னிப்பு அளிப்பார். மாறாததும் இனியதுமான அவர் அன்பில் நாம் மகிழ்ச்சி அடைவோம்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}