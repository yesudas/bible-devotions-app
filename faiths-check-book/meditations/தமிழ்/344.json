{
    "uniqueid": "20241210120000_8f04a474",
    "date": "2024-12-10",
    "title": "கடவுள் நம் நண்பர்",
    "key_verse": "2_23:22",
    "memory_verse": {
        "label": "இன்றைய வசனம்",
        "text": "நீ அவர் வாக்கை நன்றாய்க் கேட்டு, நான் சொல்வதையெல்லாம் செய்வாயாகில், நான் உன் சத்துருக்களுக்குச் சத்துருவாயும், உன் விரோதிகளுக்கு விரோதியாயும் இருப்பேன் (யாத்.23:22)."
    },
    "devotion": {
        "label": "தியானம்",
        "text": "தம் மக்களின் மத்தியில் இருக்கும் ஆண்டவராகிய கிறிஸ்துவை ஏற்றுக்கொள்ளவும் வேண்டும். அவருக்குக் கீழ்ப்படியவும் வேண்டும். அவர் கடவுளின் பிரதிநிதியாவார். அவர் கடவுளின் நாமத்தில் பேசுகிறவர். அவர் ஆணையிடுவதற்கு உடனே நாம் கீழ்ப்படிய வேண்டும்.\n\nநாம் தெய்வீக ஆணையை மதியாமற்போனால் வாக்குறுதியை இழந்தவர்கள் ஆவோம்.\n\nமுற்றிலுமாகக் கீழ்ப்படிந்தால் எவ்வளவு பெரிய ஆசீர்வாதத்தைப் பெறுவோம் என்று நினைத்துப் பாருங்கள்! ஆண்டவர் தாக்கவும், பாதுகாக்கவும் தம் மக்களோடு சேர்ந்துகொள்ளுகிறார். நம்மை ஆசீர்வதிப்பவர்களை அவர் ஆசீர்வதிப்பார். நம்மைச் சபிப்பவர்களை அவர் சபிப்பார். கடவுள் அவர் மக்களோடு முழுவதுமாக ஒத்துழைப்பார். அவர்கள் துன்பப்படும் போது ஆழ்ந்த அனுதாபம் காட்டுவார். இது நமக்கு எவ்விதப் பாதுகாப்பை அளிக்கிறது என்று நினைத்துப்பாருங்கள். நம் எதிரிகளைப் பற்றி நாம் கவலைப்பட வேண்டியதில்லை. அவர்கள் கடவுளின் எதிரிகள் ஆகிவிடுகிறார்கள் என்று நமக்குத் தெரிவிக்கப்படுகிறது. நம் பகைவரோடு போர் செய்ய யேகோவா முன்வந்திருப்பதால் அவர்களை அவர் கையில் விட்டுவிடலாம்.\n\nநம்மைக்குறித்து நினைத்துப்பார்த்தால் நமக்கு எதிரிகளே கிடையாது. ஆனால் ஊண்மைக்காகவும் நீதிக்காகவும் நாம் ஆயுதங்களை எடுத்துக் கொண்டு போர் செய்யப் போகிறோம். புனிதமான இந்தப் போரில் நாம் நித்தியமான கடவுளோடு சேர்ந்திருக்கிறோம். ஆகவே நாம் நம் ஆண்டவராகியஇயேசுவின் கட்டளைக்குக் கவனமாகக் கீழ்ப்படிந்தால் அவர் நமக்காக அவருடைய முழு ஆற்றலையும் பயன்படுத்துவார். ஆகையால் நாம் எந்த மனிதனுக்கும் பயப்பட வேண்டியதில்லை."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}