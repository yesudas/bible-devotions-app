{
    "uniqueid": "20240603120000_ac4c0cdc",
    "date": "2024-06-03",
    "title": "தடுமாறாமை",
    "key_verse": "35_3:19",
    "memory_verse": {
        "label": "இன்றைய வசனம்",
        "text": "ஆண்டராகிய கர்த்தர் என் பெலன். அவர் கால்களை மான் கால்களைப் போலாக்கி உயரமான ஸ்தலங்களில் என்னை நடக்கப்பண்ணுவார் (ஆப.3:19)."
    },
    "devotion": {
        "label": "தியானம்",
        "text": "கடவுளின் மனிதனுடைய நம்பிக்கை ஒரு வாக்குறுதிக்கு ஒப்பானதாகும். ஏனெனில் அவன் நம்புவதே கடவுளின் திட்டமாகும். தீர்க்கர் வறுமை பஞ்சம் என்னும் ஆழமான பாதை வழியே செல்லவேண்டியிருந்தது. ஆனால் அவர் தவறி விழாமல் சென்றார். ஏனெனில் ஆண்டவர் அவரைநிலை பெற்றிருக்கச் செய்தார். ஒரு காலத்தில் அவர் மற்றவர்களுக்கு எதிர்த்து நிற்பது என்னும் மலை மேல் ஏறிப்போக அழைக்கப்பட்டார். ஆனால் ஆழங்களில் எவ்விதம் பயம் இல்லாமல் சென்றாரோ அவ்விதம் மலை மேலும் ஏறிப்போனார்.\n\nகடவுள் அவருக்குப் பெலன் அளித்தார்.யேகோவாவே அவர் பெலன் ஆனார். அதை நினைத்துப் பாருங்கள். சர்வ வல்லமையுள்ள கடவுளே நம் பெலன் ஆவார்.\n\nஆண்டவர் அவர் தடுமாறாமல் நடக்கவும் செய்தார். மான் மேடுகளிலும் பாறைகளிலும் தடுமாறாமல் குதித்துச் செல்கிறது. நாம் கடமையை நிறைவேற்ற கடினமான பாதைவழியேசெல்ல வேண்டியிருந்தாலும் தடுமாற்றம் இல்லாமல் செல்லக் கிருபை அளிப்பார். பாறைகளுக்கேற்றவாறு நம் பாதங்களை அவர் அமைக்கக் கூடியவர். ஆகையால் இடரற்ற நிலையில் நாம் அங்கு இருப்போம். அவரை விட்டுப் பிரிந்து நின்றால் நாம் அழிந்து விடுவோம்.\n\nவரும் நாட்களில் நாம் உயரமான ஸ்தலங்களுக்கு அழைக்கப்படுவோம். பிரகாசமானவர்கள் ஒன்று சேர்க்கப்பட்டிருக்கும் கடவுளின் மலைக்குக்கூட நாம் ஏறிப்போவோம். ஆ நம்பிக்கையின் பாதங்கள் எப்படிப்பட்டவை. அவற்றினால் காலையில் குதித்து வரும் மான்களின் பின்னே நாமும்ஆண்டவரின் மலை மேல் ஏறிப்போவோம்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}