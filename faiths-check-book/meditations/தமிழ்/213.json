{
    "uniqueid": "20240731120000_6e3b5fc7",
    "date": "2024-07-31",
    "title": "வேண்டுகோளும் விடுதலையும்",
    "key_verse": "19_50:15",
    "memory_verse": {
        "label": "இன்றைய வசனம்",
        "text": "ஆபத்துக் காலத்தில் என்னை நோக்கிக் கூப்பிடு, நான் உன்னை விடுவிப்பேன் நீ என்னை மகிமைப்படுத்துவாய் (சங்.50:15)."
    },
    "devotion": {
        "label": "தியானம்",
        "text": "இது உண்மையாகவே ஒரு வாக்குறுதியாகும். இதோ உடனடியாக செய்யவேண்டிய இரு நிலை ஏற்பட்டிருக்கிறது. இது ஆபத்துக்காலம். இந்நாளில் உச்சிவேளையே இருட்டாயிருக்கிறது. தொடர்ந்து வரும் ஒவ்வொரு மணிநேரமும் முந்தையை விட இருட்டாகிக் கொண்டேயிருக்கிறது.இது அப்படிப்பட்ட நாளுக்கேற்ற வாக்குறுதியாகும். மேகமூட்டமான நாளுக்கென்றே இது கொடுக்கப் பட்டதாகும்.\n\nநமக்கு அருள் நிறைந்த ஆலோசனை கொடுக்கப்படுகிறது. ஆண்டவர் என்னை நோக்கிக் கூப்பிடு என்கிறார். நமக்கு அவ்விதம் சொல்லப்பட வேண்டியதில்லை. ஒவ்வொருநாளும் நாள் முழுவதும் அவ்விதம் நோக்கிக் கூப்பிடுவது நம் பழக்கமாயிருக்க வேண்டும். கடவுளை நோக்கிக் கூப்பிடும் சுதந்திரம் இருப்பது எவ்வளவு பெரிய கிருபையாகும்! அந்தச் சுதந்திரத்தைப் பயன்படுத்திக் கொள்வது எவ்வளவு ஞானமாகும்! மனிதரிடம் ஓடுவது முட்டாள் தனமாகும்.நம் வழக்கை அவரிடம் கூறச்சொல்லி ஆண்டவர் அழைக்கிறார். அவ்விதம் செய்ய நாம் நிச்சயமாகத் தயங்க மாட்டோம்.\n\nதிரும்பவும் நம்பிக்கை ஊட்டத்தக்கதாக அவர் நான் உன்னை விடுவிப்பேன் என்று ஊக்குவிக்கிறார். நம் தொல்லை எதுவாயினும் விதிவிலக்கின்றிமுழுவதுமாக நிச்சயமாக மகிழ்ச்சி தரும் விதமாய் விடுதலை அளிப்பதாக ஆண்டவர் வாக்களிக்கின்றார். அவரே நமக்கு விடுதலை அளிப்பார். நாம் அதை நம்புகிறோம். நம் நம்பிக்கையை அவர் மதிக்கிறார். இதன் இறுதியான பயனும் கூறப்பட்டிருக்கிறது. நீ என்னை மகிமைப்படுத்துவாய்என்கிறார். நிச்சயமாக நாம் அவரை நிறைவாக மகிமைப்படுத்துவோம். அவர் விடுதலை அளித்தவுடன் நாம் அவரைப் போற்றித் துதிப்போம். அவர் கண்டிப்பாக நமக்கு விடுதலை அளிப்பார். ஆகையால் இப்போதே அவரை மகிமைப்படுத்தத் தெடங்குவோமாக!"
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}