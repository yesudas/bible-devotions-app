{
    "uniqueid": "20241218120000_c8a79aac",
    "date": "2024-12-18",
    "title": "மூடுவார் ஆதரவாக இருப்பார்",
    "key_verse": "23_31:5",
    "memory_verse": {
        "label": "இன்றைய வசனம்",
        "text": "பறந்து காக்கிற பட்சிகளைப் போல சேனைகளின் கர்த்தர் எருசலேமின் மேல் ஆதரவாக இருப்பார் (ஏசா.31:5)."
    },
    "devotion": {
        "label": "தியானம்",
        "text": "தன் குஞ்சுகளைப் பாதுகாக்கதாய்ப்பறவை விரைவாகப் பறந்து செல்கிறது. அவைகளுக்கு உணவு எடுத்துக் கொண்டு போகும்போதும் ஆபத்திலிருந்து பாதுகாக்கப் போகும்போதும் அது நேரத்தை வீணாக்குவதே இல்லை. அதே விதமாக ஆண்டவரும் தாம் தெரிந்து கொண்டவர்களைப் பாதுகாக்க கழுகுகளின் செட்டைகளின் மேல் பறந்துவருவார். ஆம் அவர் காற்றின் செட்டைகளில் பறந்து வருவார்.\n\nகூட்டில் இருக்கும் குஞ்சுகளைத் தாய்ப்பறவை தன் சிறகுகளை விரித்து மூடிக்காக்கிறது. தன் உடலை இடையில் வைத்து அவைகளை மறைத்துக் காக்கிறது. அதே விதமாக யேகோவாவே தாம் தெரிந்து கொண்டவர் மேல்ஆதரவாக இருப்பார். அவர்கள் அடைக்கலமும் இருப்பிடமும் எல்லாம் அவரே.\n\nபறந்து காக்கும் பட்சிகளைப்போல ஆண்டவர் நமக்கு இருப்பார். இக் கிரியையைத் தொடர்ந்து மறுபடியும் மறுபடியும் வெற்றிகரமாகச் செய்வார். நாம் எல்லாத் தீமையிலிருந்தும்பாதுகாக்கப்படுவோம். தம்மைப் பறவைகளோடு ஒப்பிடும் ஆண்டவர் அவைகளைப் போல வலுக் குறைந்தவராய் இருக்க மாட்டார். ஏனெனில் அவர் சேனைகளின் கர்த்தராகிய யேகோவா சர்வ வல்லவரின் அன்பு உதவிக்கு விரைந்து ஆதரவு அளிக்கும் என்பது நமக்கு ஆறுதலாய் இருக்கட்டும். கர்த்தரின்இறக்கைகள் பறவையின் இறக்கையை விட மென்மையானதும் விரைவானதும் ஆகும். ஆகையால் இன்றிலிருந்து வரப்போகும் காலத்திலெல்லாம் அதன் நிழலை நாம் நம்பியிருப்போமாக!"
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}