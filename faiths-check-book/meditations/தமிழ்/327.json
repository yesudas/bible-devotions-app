{
    "uniqueid": "20241123120000_67580bf8",
    "date": "2024-11-23",
    "title": "விடாமுயற்சியை அடைதல்",
    "key_verse": "5_7:22",
    "memory_verse": {
        "label": "இன்றைய வசனம்",
        "text": "அந்த ஜாதிகளை உன் தேவனாகிய கர்த்தர் கொஞ்சம் கொஞ்சமாய் உன்னைவிட்டுத் துரத்தி விடுவார் (உபா.7:22)."
    },
    "devotion": {
        "label": "தியானம்",
        "text": "நாம் ஒரு தாக்குலிலேயே நம் ஆண்டவராகிய இயேசுவுக்கு வெற்றி பெற்று விடலாம் என்று எதிர்பார்க்க முடியாது. கெட்ட ஒழுக்க முறை விதிகளும் பழக்கங்களும் எளிதில் ஒழிந்து போவதில்லை. மக்களின் மத்தியில் காணப்படும் ஒரு தீய பழக்கத்தைக்கூட நீக்கிவிடசில இடங்களில் பல ஆண்டுகள் ஆகின்றன. வெளிப்படையான வெற்றி காணப்படாவிட்டாலும் நாம் முழு ஆற்றலுடன் போர் புரிய வேண்டும்.\n\nஇவ்வுலகில் நம் வேலை ஆண்டவருக்கென்று அதை வெல்வதேயாகும். நாம் தீமைகளோடு சமரசம் செய்யாமல் அவற்றை வேரோடு அழித்துவிட வேண்டும்.நாம் பொது மக்களிடையே மதிப்பைத் தேடாமல் அக்கிரமத்தை எதிர்த்து விடாமுயற்சியுடன் போர் புரிய வேண்டும். நம்பிக்கையின்மை, குடிப்பழக்கம், தூய்மைக்கேடு, மற்றவர்களை ஒடுக்குதல், உலகப்பற்று, தவறு இவற்றையெல்லாம் நிலை பெயரச் செய்ய வேண்டும்.\n\nநம் ஆண்டவராகிய தேவனே இதைச் செய்ய முடியும். அவர் தம் உண்மையுள்ள ஊழியக்காரர் மூலமாய் செயல்ப்படுகிறார். அவர் நாமம் மகிமைப்படுவதாக! அவ்விதம் செயல்ப்படுவதாக அவர் வாக்குக் கொடுக்கிறார். அந்த ஜாதிகளை உன் தேவனாகிய கர்த்தர்……உன்னை விட்டுத் துரத்திவிடுவார். நாம் விடாமுயற்சியைக் கற்றுக் கொள்ளவும் நம்பிக்கையில் வளரவும் மெய்யார்வத்துடன் கவனிக்கவும் உடல் இன்பத்திற்குரிய கவலையற்ற தன்மையைத் தவிர்க்கவும் அவர் கொஞ்சம் கொஞ்சமாகவே அதைச் செய்வார். நமக்குக் கிடைத்திருக்கும் சிறு வெற்றிகளுக்காக கடவுளுக்குநன்றி சொல்லி இன்னும் அதிகத்திற்காக வேண்டிக் கொள்வோமாக! எல்லா இடங்களையும் இயேசுவுக்காக வெற்றி உடைமையாகக் கைக்கொள்ளு முன், நம் பட்டயத்தை உறையில் போடாமல் இருப்போமாக!\n\nஎன் இதயமே, திடன்கொள், சிறிது சிறிதாக முன்னேறு. சிறியவை பல சேர்ந்தே பெரிய முழுமை ஆகிறது."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}