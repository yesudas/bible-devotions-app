{
    "uniqueid": "20240402120000_ed1683b1",
    "date": "2024-04-02",
    "title": "மெய்யான இதயவலிமை",
    "key_verse": "54_4:15",
    "memory_verse": {
        "label": "இன்றைய வசனம்",
        "text": "நீ தேறுகிறது யாவருக்கும் விளங்கும்படி இவைகளையே சிந்தித்துக்கொண்டு, இவைகளிலே நிலைத்திரு (1.தீமோ.4:15)."
    },
    "devotion": {
        "label": "தியானம்",
        "text": "இது ஊக்கந்தளராத தியானத்தாலும், ஆண்டவர் சேவைக்கென்று நம் முழு மனதையும் ஈடுபடுத்தி உழைப்பதாலும் நம்மில் ஏற்படும் முன்னேற்றம் யாவரும் காணத்தக்கதாயிருக்கும் என்பதைக் குறித்த வாக்குறுதியாகும். கடவுளுடைய வார்த்தையை அவசரம் அவசரமாய் வாசிப்பதினாலல்ல. ஆழ்ந்து தியானிப்பதினாலேயே முழு பயன் அடைவோம். சகல பிரயாசத்தினாலும் பிரயோஜனமுண்டேயல்லாமல் மெய்யான இதய வலிமையின்றிக் காட்டப்படும் பரபரப்பிலும் படபடப்பிலும் அல்ல.\n\nகடவுளுக்குப் பாதியும் உலகப் பொருளுக்குப் பாதியும் அல்லது கிறிஸ்துவுக்காகப் பாதியும் நமக்காகப் பாதியும் என்று ஊழியம் செய்ய நாம் முற்பட்டால் முன்னேறமாட்டோம். கடவுளுக்கென்றே முழுவதுமாக சேவை செய்ய நம்மை அர்ப்பணிக்க வேண்டும். இல்லையெனில், பரலோகத்துக்கான அலுவல்களில் நாம் குறைவுபட்டவர்களாய்க் காணப்படுவோம். சீர்தூக்கிப் பார்க்கும்போது நாம் எவ்விதம் முன்னேற்றத்தையும் காட்ட முடியாது.\n\nநான் ஒரு போதகரா? நான் இரண்டாந்தரமான தொழில்களில் அக்கறை காட்டாமல் முழுவதுமாகப் போதகருக்கான பணிகளிலேயே ஈடுபடுவேன், கட்சி அரசியலும் வீணான வேடிக்கைகளிலும் நான் அக்கறை காட்டவேண்டியதில்லையே! நான் ஒரு கிறிஸ்தவனா? இயேசுவுக்கென்று உழைப்பதையே என் தொழிலாகவும் வாழ்நாள் பணியாகவும் ஒரே குறிக்கோளாகவும் கொள்வேன். நாம் முழுவதும் இயேசுவோடும், முற்றிலும் இயேசுவுக்காகவும் இருக்கவேண்டும். இல்லையெனில் நம்மில் முன்னேற்றமும் மேம்பாடும் காணப்படாது. நாம் கையாளவேண்டுமென்று ஆண்டவர் விரும்பும் ஆற்றல் வாய்ந்த சக்தியையும் சபையாவது உலகமாவது உணரவும் முடியாது."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}