{
    "uniqueid": "20240123120000_6ae227b4",
    "date": "2024-01-23",
    "title": "நிறைவான பலி",
    "key_verse": "3_1:4",
    "memory_verse": {
        "label": "இன்றைய வசனம்",
        "text": "அது தன் பாவ நிவர்த்திக்கென்று அங்கீகரிக்கப்படும்படி தன் கையை அதின் தலைமேல் வைக்கக்கடவன் (லேவி.1:4)."
    },
    "devotion": {
        "label": "தியானம்",
        "text": "பலியிடுகிறவன் தன் கையைக் காளையின் மேல் வைப்பதனால் அதுஅவனுக்காகப் பலியிடப்படுவதாகிறது. அப்படியானால் நாமும் விசுவாசத்தின் கரத்தை இயேசுவின் மேல் வைத்தால் அவர் எவ்வளவு அதிகமாக நமக்கு உரியவர் ஆவார் என்று நினைத்துப் பாருங்கள்! என் தவறுகளுக்காகக் வேண்டி நான் நின்று, என் பாவங்களை நான் அறிக்கையிடும் போது என்விசுவாசம் அதன் கரத்தை உம் அருமையான சிரசின் மேல் வைக்கிறது.\n\nபாவியின் பாவப்பரிகாரமாகக் காளை ஏற்றுக்கொள்ளப்படுமேயானால் இயேசு கிறிஸ்து எவ்வளவு அதிகமாக நம் பாவங்களையெல்லாம் சுமக்கக்கூடியவர் ஆவார்? இவ்விதம் நமக்குப் பதிலாள் ஆன உண்மையைக்குறித்துப் பலர் வாதிடுகிறார்கள். ஆனால் நம் நம்பிக்கை, மகிழ்ச்சி, பெருமை எல்லாம் அதுவே. நம் பாவப் பரிகாரியாக இயேசு ஏற்றுக்கொள்ளப்பட்டிருப்பதால் நம்மை இயேசு கிறிஸ்து மூலமாய் முன்குறித்திருக்கிறார்.\n\nஇதை வாசிப்பவர் இப்போதே ஆண்டவரின்நிறைவான பலியைத் தன்னுடையதாக ஏற்று அதனால் வரும் அனுகூலங்களை அடைய கவனமாயிருக்க வேண்டும். இதை முன்பு ஒருமுறை செய்திருந்தால் இப்போது மறுபடியும் புதுப்பிக்க வேண்டும். இதுவரை ஒருபோதும் செய்திராவிட்டால் உடனே செய்ய வேண்டும். நீங்கள் இப்போதே இயேசுவைஏற்றுக்கொண்டால் அவர் உங்களுடையவர் ஆவார். அவர் மேல் சார்ந்திருங்கள். பலமாகச் சார்ந்திருங்கள். எந்தச் சந்தேகத்திற்கும் இடம் இல்லாதபடி அவர் உங்களுடையவர் ஆவார். நீங்கள் கடவுளோடு ஒப்புரவாகிவிட்டீர்கள். உங்கள் பாவங்கள் நீங்க சுத்திகரிக்கப்பட்டு விட்டீர்கள்.நீங்கள் இப்போது ஆண்டவருடையவர்கள்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}