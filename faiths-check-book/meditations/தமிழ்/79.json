{
    "uniqueid": "20240319120000_12ef8983",
    "date": "2024-03-19",
    "title": "மகிமை அடைவதற்கு தகுதி உள்ளவர்கள்",
    "key_verse": "19_84:11",
    "memory_verse": {
        "label": "இன்றைய வசனம்",
        "text": "கர்த்தர் கிருபையையும் மகிமையையும் அருளுவார் (சங்.84:11)."
    },
    "devotion": {
        "label": "தியானம்",
        "text": "இப்போது நமக்குத் தேவையானது கிருபை. அது இலவசமாகக் கிடைக்கும் கொடைப்பொருளைவிட வேறே எது இலவசமானதாய் இருக்கமுடியும்? இன்று நாம் தாங்கிப்பிடிக்கிறதும், வலுவுட்டுகிறதும், நேர்மைப்படுத்துகிறதும், மனநிறைவு அளிப்பதுமான கிருபை பெறுவோம். இந்நிமிடம்வரை ஒவ்வொரு நாளும் அவர் கிருபை அளித்துள்ளார். அது எதிர்காலத்துக்கும் போதுமானதாகும். நமக்குக் குறைவான அளவே கிருபை கிடைத்திருக்குமேயானால் நம்மில்தான் குறை இருக்கும். ஏனெனில் ஆண்டவர் கட்டுக்குள் இறுக்கப்பட்டவருமல்ல. அவர் அளிக்க மறுத்துவிடுவாரோ என்று அஞ்சாமல் நமக்கு எவ்வளவு வேண்டுமோ அவ்வளவைக் கேட்கலாம். அவர் சம்பூரணமாய்க் கொடுக்கிறவரும் ஒருவரையும் கடிந்துகொள்ளாதவருமாகிய கடவுள்.\n\nஅவர் ஒருவேளை பொன் கொடுக்காமல் இருக்கலாம். ஆனால் கிருபை அருளுவார். அவர் ஒருவேளை இலாபம் கொடுக்காமல் இருக்கலாம். ஆனால் கிருபை அருளுவார். அவர் நிச்சயமாக நமக்குச் சோதனை அனுப்பலாம். ஆனால் அதற்கு ஏற்ற அளவு கிருபையும் அருளுவார். உழைக்கவும் தீங்கு அனுபவிக்கவும் நாம் அழைக்கப்படலாம். அந்த அழைப்போடு அதற்குத் தேவையான கிருபையும் அருளப்படுகிறது.\n\nமேலே கூறப்பட்டுள்ள வசனத்தின் மகிமையும் அருளுவார் என்று சொல்லப்பட்டுள்ளது. நமக்கு இதற்குள் மகிமை தேவையில்லை. நாம் அதற்குத் தகுதியானவர்களாயும் இல்லை. ஆனால் தகுந்த வரிசைப்படி நாம் அதை அடைவோம். கிருபையின் அப்பத்தைப் புசித்தபின் மகிமையின் திராட்ச இரசத்தைக் குடிப்போம். கிருபை என்னும் தூய பிரகாரத்தின் வழியாக மகிமை என்னும் மகா பிரதான பிரகாரத்துக்கு நாம் செல்லவேண்டும். வசனத்தில் மகிமையும் என்று கூறப்பட்டுள்ளது நம்மை ஆனந்தக்களிப்படையச் செய்யக்கூடியது. சிறது காலமே நாம் காத்திருக்கவேண்டும். பின் நித்திய மகிமை அடைவோம்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}