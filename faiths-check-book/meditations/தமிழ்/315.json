{
    "uniqueid": "20241110120000_452143d6",
    "date": "2024-11-10",
    "title": "தடுமாற்றம் இல்லாமல் நட",
    "key_verse": "19_121:3",
    "memory_verse": {
        "label": "இன்றைய வசனம்",
        "text": "உன் காலைத் தள்ளாடவொட்டார் (சங்.121:3)."
    },
    "devotion": {
        "label": "தியானம்",
        "text": "ஆண்டவர் அனுமதிக்காவிட்டால் மக்களாவதுபிசாசுகளாவது ஒன்றும் செய்ய முடியாது. அவமானத்திற்கு இடமான வகையில் நம்மை விழத் தள்ளினாலும் நம் நிலையிலிருந்து விரட்டிவிட்டாலும், நம் நினைவுகூட இல்லாத வகையில் நம்மைப் புதைத்து விட்டாலும் இவர்கள் எவ்வளவாய் மகிழ்வார்கள். ஒரேஒரு தடை இல்லாவிட்டால் இவர்கள்விரும்புகிறதை நிறைவேற்றிவிட முடியும். ஆண்டவர் அவ்விதம் செய்ய அனுமதிக்க மாட்டார். அவர் அனுமதிக்காவிட்டால் நாம் துன்புறமாட்டோம்.\n\nவாழ்க்கை முறை ஆல்ப்ஸ் மலைகளின் மேல் பயணம் செய்வதைப் போன்றதாகும். மலைப்பாதையில் நடப்பவன் கால் சறுக்க ஏதுவுண்டு.உயரமான இடத்தில் தலையில் கிறுகிறுப்பு ஏற்பட்டு கால் வழுக்கி விடும். சில இடங்கள் கண்ணாடியைப்போல் வழவழப்பாகவும் சில உறுதியான கற்களினால் கரடுமுரடாகவும் இருக்கும். இப்படிப்பட்ட இடங்களில் வழுக்கி விழுவது தவிர்க்க முடியாததாகும். வாழும் நாளெல்லாம் செம்மையாயும்தடுமாற்றமில்லாமலும் நடக்க உதவி பெற்றவர் நன்றியுள்ளவராயிருப்பதவசியம். இடறு குழிகளும் கண்ணிகளும் தளர்ந்தமுழங்கால்களும் தளர்ச்சியுற்ற கால்களும் இரண்டகமான பகைவரும் இருப்பதால் காலைத் தள்ளவொட்டாத அன்பில்லாவிட்டால் கடவுளின் எந்தப் பிள்ளையும் ஒருமணிநேரம்கூடத் தாக்குப் பிடிக்க முடியாது.\n\nஉம் கரத்தால் தாங்கப்பட்டும் உம்மால் பாதுகாக்கப்பட்டும் ஆயிரக்கணக்கான கண்ணிகள் மத்தியில் நான் நிற்கிறேன். காணமுடியாத அக்கிரமம் என்னைத் தாங்கிப்பிடித்து உம் தூயமலைக்கு வழிநடத்தும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}