{
    "uniqueid": "20241208120000_574531c3",
    "date": "2024-12-08",
    "title": "பின்பற்றினால் கனம்பண்ணப்படுவாய்",
    "key_verse": "18_12:26",
    "memory_verse": {
        "label": "இன்றைய வசனம்",
        "text": "ஒருவன் எனக்கு ஊழியஞ்செய்கிறவனானால் என்னைப் பின்பற்றக்கடவன், நான் எங்கே இருக்கிறேனோ அங்கே என் ஊழியக்காரனும் இருப்பான். ஒருவன் எனக்கு ஊழியஞ்செய்தால் அவனைப் பிதாவானவர் கனம்பண்ணுவார் (யோ.12:26)."
    },
    "devotion": {
        "label": "தியானம்",
        "text": "சிறந்த ஊழியம் கிறிஸ்துவைப் பின்பற்றுதல் ஆகும். நான் கிறிஸ்துவின் ஊழியக்காரனாய் இருக்கவேண்டுமானால் அவரைப் பின்பற்றுகிறவனாய் இருக்கவேண்டும். இயேசு செய்ததைச் செய்வதுதான் அவர் நாமத்தைக் கனம்அடையச் செய்வதற்கு சிறந்த வழி ஆகும். நான் ஒவ்வொரு நாளும் இவ்விதம் செய்வேனாக!\n\nநான் இயேசுவைப் பின்பற்றினால் அவர் என்னோடு இருப்பார். இங்கு நான் அவரைப் பின்பற்ற மனமார முயற்சி செய்திருந்தால் ஏற்ற காலத்தில் அவரோடு இருப்பதற்காக என்னைஎடுத்துக்கொள்வார். பாடுகள்பட்டபின் நம் ஆண்டவர் தம் சிங்காசனத்தை அடைந்தார். அதேவிதமாக நாமும் இங்கு அவரோடு சிறிதுகாலம் பாடுபட்டிருந்தால் மகிமையடைவோம். நம் ஆண்டவருடைய வாழ்க்கையின் பலனே நம்முடைய வாழ்க்கையின் பலனும் ஆகும். அவருடைய தாழ்ந்த நிலையில்நாம் பங்கெடுத்து இருந்தால் அவர் மகிமையில் அவரோடு இருப்போம். என் ஆன்மாவே, தைரியங்கொள். உன் ஆண்டவர் உனக்குவிட்டுச் சென்றிருக்கும் இரத்தம் தோய்ந்த அடிச்சுவட்டில் உன் பாதங்களையும் எடுத்துவை.\n\nதம் குமாரனைப் பின்பற்றுகிறவர்களைப்பிதாவானவர் கனம்பண்ணுவார் என்பதை நான் கவனிக்கத் தவறமாட்டேன். நான் இயேசுவுக்கு உண்மையுள்ளவனாய் இருப்பதை அவர் கண்டால், அவர் குமாரனுக்காக எனக்குக் கருணை காட்டி, மகிமைப்படுத்துவார். இதற்கொத்த மகிமை வேறு எதுவும் இல்லை. அரசர்களும் சக்கரவர்த்திகளும்அளிக்கும் பட்டங்களும் பதவிகளும் நிழல்கள் போன்றவையே. உண்மையான மகிமை பிதாவிடமிருந்தே வருகிறது. ஆகவே, என் ஆன்மாவே, உன் ஆண்டவராகிய இயேசுவை முன்பைவிட அதிகமாக நெருங்கிப் பற்றிக்கொள்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}