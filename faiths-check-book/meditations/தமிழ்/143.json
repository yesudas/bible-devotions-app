{
    "uniqueid": "20240522120000_19e4e895",
    "date": "2024-05-22",
    "title": "உறுதியான நம்பிக்கையின் பாட்டு",
    "key_verse": "19_138:7",
    "memory_verse": {
        "label": "இன்றைய வசனம்",
        "text": "நான் துன்பத்தின் நடுவில் நடந்தாலும் நீர் என்னை உயிர்ப்பிப்பீர். என் சத்துருக்களின் கோபத்துக்கு விரோதமாக உமது கையை நீட்டுவீர். உமது வலது கரம் என்னை இரட்சிக்கும் (சங்.138:7)."
    },
    "devotion": {
        "label": "தியானம்",
        "text": "தொல்லையின் ஊடே நடப்பது துயரம் மிகுந்ததா? இல்லை. ஏனெனில் அதற்கென்று சிறப்பு வாக்குறுதி ஒன்று கொடுக்கப்பட்டுள்ளது. எனக்கு ஒரு வாக்குறுதி கொடுக்கப்பட்டபின் ஒன்றும் தொல்லையாய் இராது. நான் என்ன சொல்லவேண்டும் என்று ஆண்டவர் இங்குஎனக்குப் போதிக்கிறார். நீர் என்னை உயிர்ப்பிப்பீர் என்றே சொல்லவேண்டுமென்று போதிக்கிறார். எனக்கு இன்னும் உயர்வான வாழ்வும், அதிகமான ஆற்றலும், நம்பிக்கையும் இருக்கும். ஒருவர் மயக்கம் அடையும் நிலையில் இருக்கும்போது குளிர்ந்த காற்று மீண்டும் உணர்வு பெறச்செய்வதுபோல் பல தடவைகளில் தொல்லைகள் நம்மைப் புத்துணர்ச்சி பெறச் செய்கின்றன அல்லவா?\n\nஎன் பகைவர், முக்கியமாக என் பரம விரோதியானவன் எவ்வளவு கோபம் அடைகிறான். நான் என் கரங்களை நீட்டிப் போர் புரியலாமா? அவ்விதம் செய்யமாட்டேன்.என் ஆண்டவருக்குச் சேவை செய்யவே அவற்றைப் பயன்படுத்துவேன். அதுவுமல்லாமல் அதற்கு அவசியமும் இல்லை. ஏனெனில் என் ஆண்டவர் எனக்காக அவருடைய நீண்ட கரங்களைப் பயன்படுத்தி, என்னைவிடச் சிறந்தவிதமாக அவர்களோடு போர் புரிவார். பழிவாங்குதல் எனக்குரியது. நானேபதிற்செய்வேன் என்று கர்த்தர் சொல்லுகிறார். ஆற்றலும் ஞானமும் நிறைந்த அவர் வலது கரத்தால் என்னை இரட்சிப்பார். இதைவிட அதிகமாக நான் விரும்பக்கூடியது என்ன?\n\nஎன் இதயமே, இந்த வாக்குறுதியை உன் பற்றுறுதியின் பாட்டாகவும் உன் தூய்மையின்ஆறுதலாகவும் பயன்படுத்தும்வரை அதைக் குறித்து உனக்குள்ளேயே தியானம் பண்ணு. நீ புத்துணர்ச்சி பெறவேண்டுமென்று வேண்டிக்கொள். உனக்காக எல்லாவற்றையும் செய்து முடிக்கும் ஆண்டவரிடம் மீதியை விட்டுவிடு."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}