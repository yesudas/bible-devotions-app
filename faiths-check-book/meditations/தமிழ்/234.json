{
    "uniqueid": "20240821120000_c3e3cecf",
    "date": "2024-08-21",
    "title": "அழுகை நிறைந்த இரவு, மகிழ்ச்சியான பகல்",
    "key_verse": "19_30:5",
    "memory_verse": {
        "label": "இன்றைய வசனம்",
        "text": "அவருடைய கோபம் ஒரு நிமிஷம், அவருடைய தயவோ நீடிய வாழ்வு. சாயங்காலத்திலே அழுகை தங்கும், விடியற்காலத்திலே களிப்புண்டாகும் (சங்.30:5)."
    },
    "devotion": {
        "label": "தியானம்",
        "text": "பிதா நம்மேல் ஒரு நிமிடம் மட்டுமே கோபப்பட்டாலும் நமக்கு அது அதிக காலம் போல் காணப்படலாம். ஆனால் நினைத்துப் பார்த்தால் அது ஒரு நிமிடம் மட்டுமேயாகும். நாம் அவருடைய ஆவியைத் துக்கப்படுத்தினால் அவருடைய மகிழ்ச்சியை எதிர்பார்க்க முடியாது.ஆனால் அவர் மன்னிக்க ஆயத்தமாயிருக்கும் கடவுள். நம் குற்றங்களைப் பற்றிய நினைவையே அவர் அப்புறப்படுத்திவிடுவார். அவருடைய கோபத்தினால் நாம் மயக்கமுற்று மரணமடையும் நிலை அடைந்தாலும் அவருடைய தயவு நமக்குப் புத்துயிர் அளிக்கிறது.\n\nஇந்த வாக்குறுதியின் இன்னோருசிறப்பு என்னவெனில் இதில் அழுகை நிறைந்த இரவு சீக்கிரத்தில் களிப்பு நிறைந்த விடியற் காலமாகி விடுகிறது என்று சொல்லப்பட்டிருக்கிறது. விசுவாசிகள் கண்டித்துத் திருத்தப்படும் போது சீக்கிரத்தில் இரக்கம் காட்டப்பட்டு விடுகிறது. தெரிந்து கொள்ளப்பட்டவர்களைஅடித்து நொறுக்குவதை ஆண்டவர் விரும்புவதில்லை. ஓரிரண்டு அடிகளோடு நிறுத்தி விடுகிறார். அவர் கோபமும் அதனால் நாம் துக்கப்படுவதும் தெடர்ந்து வரும் மகிழ்ச்சியும் நம் துக்கத்தை அறவே மறந்துவிடச் செய்கின்றன.\n\nஎன் இதயமே அல்லேலூயா என்று பாடத் தொடங்கு. இரவுமுழுவதும் அழுது கொண்டிராதே. விடியற்காலையில் வர இருக்கும் இன்பத்தை எண்ணி உன் கண்களைத் துடைத்துக் கொள். அவை மறுநாள் தோன்றப்போகும் ஞாயிற்றின் கதிரைப்போல் நமக்கு நன்மை விளைவிக்கும் பனித்துளிகளாகும். அவை கிருபை நிறைந்த கடவுளைபு; பார்ப்பதற்கு நம்கண்களைத் தெளிவாக்கக் கூடியவை. அவை அக் கிருபைக் காட்சியை மதிப்பு மிக்கது ஆக்குகின்றன. ஒரு படத்தின் காட்சிகள் சிறப்புடன் தோன்ற அதை வரைவதில் காட்டப்படும் நுண்திறம்போல் துக்கம் நிறைந்த இரவு அமைகிறது. இறுதியில் எல்லாம் நன்கு இருக்கும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}