{
    "uniqueid": "20241029120000_06c53b41",
    "date": "2024-10-29",
    "title": "வித்தியாசத்தை நிலைநிறுத்து",
    "key_verse": "2_8:23",
    "memory_verse": {
        "label": "இன்றைய வசனம்",
        "text": "என் ஜனங்களுக்கும் உன் ஜனங்களுக்கும் வித்தியாசம் உண்டாகும்படி செய்வேன் (யாத்.8:23)."
    },
    "devotion": {
        "label": "தியானம்",
        "text": "பார்வோனைச் சேர்ந்த மக்களும் இருந்தார்கள். ஆண்டவரைச் சேர்ந்தமக்களும் இருந்தார்கள். அவர்கள் ஒன்றாக வாழ்ந்து ஒன்றாகக் காலம் கழித்தாலும் அவர்களுக்குள் ஒரு வித்தியாசம் இருந்தது. ஆண்டவர் அதை வெளிப்படையானதாக்குவார். எப்போதும் எல்லோருக்கும் ஒரே விதமான சம்பவங்கள் நேரிடுவதில்லை. உலகப்பிரகாரமான மக்களுக்கும் யேகோவாதெரிந்துகொண்ட மக்களுக்கும் இடையே பெரிய மாறுபாடு காணப்படும்.\n\nநியாயத்தீர்ப்பு காலத்தில் ஆண்டவர் தம் பரிசுத்தவான்களின் அடைக்கலம் ஆகும்போது இது காணப்படலாம். விசுவாசிகள் மனம் திரும்பி அவர்கள் பாவங்கள் அகற்றப்படும்போது விசுவாசிகள்அல்லாதவர்கள் கண்டனத்துக்குள்ளாய் இருக்கும்போது இந்த வேறுபாடு தெளிவாய்க் காணப்படலாம். அந்த நிமிடத்திலிருந்து விசுவாசிகள் தனிப்பட்ட மக்களாகி புதுக் கட்டுப்பாட்டுக்கு உட்பட்டவர்களாகி, புது ஆசீர்வாதங்களை அனுபவிக்கிறார்கள். அப்போதிலிருந்து எகிப்தியரைக்கறைப்படுத்துவதும் வேதனைக்கு உட்படுத்துவதுமான பயங்கரமான தீங்குகளிலிருந்து அவர்கள் வீடுகள் விடுதலை பெறுகின்றன. பல குடும்பங்களை வருத்தி அழிக்கும் இச்சை என்னும் தூய்மைக்கேட்டிலிருந்தும், கவலை என்னும் பிடியிலிருந்தும், பொய் என்னும் ஒழுக்கக்கேட்டிலிருந்தும், வெறுப்பு என்னும் கொடிய வேதனையிலிருந்தும் அவர்கள் பாதுகாக்கப்படுகிறார்கள்.\n\nகடுஞ்சோதனைக்குட்படுத்தப்பட்ட விசுவாசியே, எங்களுக்குத் தொல்லைகள் இருந்தாலும் உலகத்தின் அதிபதியான வேலைக்காரர்களின் குடும்பங்களை வருத்தும் பயங்கரமானபலவற்றிலிருந்து நீங்கள் காப்பாற்றப்பட்டிருக்கிறீர்கள். ஆண்டவர் ஒரு வேறுபாட்டை ஏற்படுத்தி உள்ளார். ஆவியிலும், குறிக்கோளிலும், பண்பிலும் அந்த வேறுபாட்டை நிலை நிறுத்துவதைக் குறித்து கவனமாயிருங்கள்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}