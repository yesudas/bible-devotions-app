{
    "uniqueid": "20241115120000_08a60ce1",
    "date": "2024-11-15",
    "title": "வரம் பெற்ற செல்வம்",
    "key_verse": "50_4:19",
    "memory_verse": {
        "label": "இன்றைய வசனம்",
        "text": "என் தேவன் தம்முடைய ஐசுவரியத்தின்படி உங்கள் குறைவையெல்லாம் கிறிஸ்து இயேசுவிற்குள் மகிமையிலே நிறைவாக்குவார்(பிலி.4:19)."
    },
    "devotion": {
        "label": "தியானம்",
        "text": "பவுலின் கடவுள் நம்முடைய கடவுளும் ஆவார். அவர் நம் குறைவையெல்லாம் நிறைவாக்குவார். பிலிப்பியரைக் குறித்து இக் கூற்று உண்மையானதென்று பவுல் நம்பினார். நாமும் நம்மைக் குறித்து இதுஉண்மையானதென்று நம்புகிறோம். தேவன் இதைச் செய்வார். ஏனெனில் இது அவர் தன்மையாகும். அவர் நம்மை நேசிக்கிறார். நம்மை ஆசீர்வதிப்பதில் மகிழ்ச்சியடைகிறார். அவ்விதம் செய்வது அவரை மகிமைப்படுத்தும். நாம் கடும்பசியினால் மடிந்து விடாதபடி அவர் இரக்கம்,ஆற்றல், அன்பு நேர்மை யாவும் ஒன்றாய் இணைந்து செயல் படுகின்றன.\n\nஆண்டவர் பயன்படுத்தும் அளவுமுறை எது? தம்முடைய ஐசுவரியத்தின்படி……. கிறிஸ்து இயேசுவுக்குள் மகிமையிலே அவர் கிருபையின் ஐசுவரியமே எல்லையற்றது. அப்படியிருக்கும் போது அவர் மகிமையின்ஐசுவரியத்தை எப்படி அளக்கக்கூடும்? கிறிஸ்து இயேசுவுக்குள் மகிமையை யார் கணக்கிடக்கூடும்? நம் தேவைகளான படுகுழியை அளவுக்குட்படாத அவர் அளவினால் அவர் நிரப்புவார். ஆண்டவர் இயேசுவை அவர் நிறைவை ஏற்றுக் கொள்ளும் கொள்கலமாகவும் அதை எடுத்துச் செல்லும் வாய்க்காலாகவும்ஆக்குகின்றார். பின் அவர் அன்பின் ஐசுவரியத்தை அதன் மேம்பாடான நிலையில் நம் பங்காக அளிக்கிறார். அல்லேலூயா!\n\nஆண்டவரின் ஊழியத்தில் சோதனைக்கு உட்படுவதைப் பற்றி இதை எழுதியவர் நன்கு அறிவார். கடமை தவறாமையின் உழைப்பூதியமாக அளிக்கப்பட்டது சினமே.தாராளமாகக் கொடுத்தவர்கள் தங்கள் நன்கொடையை நிறுத்தி விட்டார்கள். ஆனால் அவர்கள் துன்புறுத்த விரும்பியவருக்கு ஒரு பைசா கூடக் குறையவில்லை. சொல்லப்போனால் அவர் தேவையானவற்றிற்கும் அதிகமாய்ப் பெற்றிருக்கிறார். ஏனெனில் என் தேவன் உங்கள் குறைவையெல்லாம்நிறைவாக்குவார் என்னும் வாக்குறுதி உண்மையானதாய் இருந்திருக்கிறது. ஆண்டவர் அளிப்பது எந்த வங்கியும் அளிப்பதை விட நிச்சயமானது."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}