{
    "uniqueid": "20240905120000_baad2bf9",
    "date": "2024-09-05",
    "title": "நான் எங்கிருந்தாலும் என்னோடிருப்பார்",
    "key_verse": "14_20:17",
    "memory_verse": {
        "label": "இன்றைய வசனம்",
        "text": "கர்த்தர் உங்களோடே இருக்கிறார் (2 நாளா.20:17)."
    },
    "devotion": {
        "label": "தியானம்",
        "text": "இது யோசபாத்துக்குக் கிடைத்த பெரிய கிருபை. ஏனெனில், அவனுக்குஎதிராகப் பெருங்கூட்டத்தார் வந்திருந்தார்கள். எனக்கும் இது பெரிய கிருபையாகும். ஏனெனில், நான் தேவையில் இருக்கிறேன் எனக்கு ஆற்றலோ ஞானமோ இல்லை. ஆண்டவர் என்னோடு இருந்தால் என்னை விட்டு யார் பிரிந்துபோய் விட்டாலும் எனக்குக் கவலை இல்லை. வாழ்க்கைப்போரில் நான் வெற்றி பெறுவேன். என் சோதனைகள் எவ்வளவு பெரியவையாய் இருக்கின்றனவோ அவ்வளவு மகத்தானதாய் என் வெற்றி இருக்கும். ஆண்டவர் என்னோடு இருக்கிறார் என்பதை நான் எப்படி நிச்சயமாய் அறியலாம்?\n\nநான் அவரோடு இருந்தால் அவர் நிச்சயமாய் என்னோடுஇருக்கிறார். அவர் உண்மையுள்ளவர் என்று நான் நம்பி, அவர் வார்த்தைகளை விசுவாசித்து, அவர் கட்டளைகளுக்குக் கீழ்ப்படிந்தால் அவர் நிச்சயமாக என்னோடிருக்கிறார். நான் சாத்தானின் பக்கம் இருந்தால் தேவன் எனக்கு விரோதமாயிருப்பார். அவர் அப்படித்தான் இருக்கமுடியும்.ஆண்டவருக்கு மகிமையாக நான் வாழ்ந்தால் அவர் என்னை மகிமைப்படுத்துவார்.\n\nஇயேசுவே என் இரட்சகராயிருந்தால் கடவுள் என்னோடு இருக்கிறார் என்கிற நிச்சயம் எனக்கு உண்டு. கடவுளின் ஒரே பேறான குமாரனின் கையில் என் ஆன்மாவை ஒப்படைத்து விட்டால் அவர் குமாரன்அவமானப்பட்டுவிடாதபடி என்னைக் காப்பாற்ற அவர் ஆற்றலையெல்லாம் பயன்படுத்துவார் என்று நான் நிச்சயமாய் நம்பலாம்.\n\nசுருக்கமானதாயிருந்தாலும் பொருள் புதைந்துள்ளதான இந்த வசனத்தை இன்று நான் நம்பினால் எவ்வளவு நன்றாயிருக்கும். ஆண்டவரே, உம் அடியானில்இந்த வாக்குறுதியை நிறைவேற்றும். என்னோடு வீட்டிலும், தெருவிலும், வயல்வெளியிலும், கடைத்தெருவிலும், பலரோடு இருக்கும் போதும், தனியாய் இருக்கும் போதும் இரும். உம்முடைய மக்கள் எல்லோரோடும் இரும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}