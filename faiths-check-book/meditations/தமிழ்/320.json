{
    "uniqueid": "20241116120000_75ba11e8",
    "date": "2024-11-16",
    "title": "வாய்க்காதே போதும் ஆயுதங்கள்",
    "key_verse": "23_54:17",
    "memory_verse": {
        "label": "இன்றைய வசனம்",
        "text": "உனக்கு விரோதமாய் உருவாக்கப்படும் எந்த ஆயுதமும் வாய்க்காதே போம். உனக்கு விரோதமாய் நியாயத்தில் எழும்பும் எந்த நாவையும் நீ குற்றப்படுத்துவாய் (ஏசா.54:17)."
    },
    "devotion": {
        "label": "தியானம்",
        "text": "எதிரிகளின் கொல்லுலைகளிலும் பட்டறைகளிலும் சுறுசுறுப்பாக வேலை நடைபெறுகிறது. பரிசுத்தவான்களைத் தாக்குவதற்காக அவர்கள் ஆயதங்களைச் செய்கிறார்கள். பரிசுத்தவான்களின் ஆண்டவர் இடமளித்திரா விட்டால் அவர்கள் இவ்வளவு கூட செய்திருக்க முடியாது.கரித்துண்டுகளை நெருப்பில் வைத்து ஊதும் கொல்லரை அவரே படைத்தார். அவர்கள் எவ்வளவு சுறுசுறுப்பாய் வேலைசெய்கிறார்கள் என்று பாருங்கள்! எத்தனை வாள்களையும் ஈட்டிகளையும் அவர்கள் செய்திருக்கிறார்கள் என்றும் கவனியுங்கள். இவற்றினால் ஆவது ஒன்றுமில்லை. ஏனெனில்ஒவ்வொரு ஆயுதத்தின் மேலும் இது வாய்க்காதேபோம் என்று எழுதப்பட்டிருப்பதை நீங்கள் காணலாம்.\n\nஇன்னொரு சத்தத்தையும் கவனித்துக் கேளுங்கள். அது நாவுகள் உண்டாக்கும் சத்தம். சம்மட்டியாலும் பட்டைக் கல்லாலும் செய்யப்படும் ஆயுதங்களைவிட நாவுகள் பயங்கரமானஆயுதங்கள். அவைகளால் ஏற்படும் தீமைகள் ஆழமாயும் அகலமாயும் வெட்டிவிடுகின்றன. இப்பொழுது நமக்கு என்ன நேரிடும்? அவதூறு, பொய்யுரை, சுட்டிக்குறைகூறுதல், ஏளனம்…. இவை விஷ அம்புகள். அவற்றின் தாக்குதலை நாம் எவ்விதம் சமாளிக்க முடியும்? ஆண்டவராகிய தேவன்அவற்றை நம்மால் அடக்க முடியாவிட்டாலும் அவற்றால் அழித்து விடப்படுவதிலிருந்து காப்பாற்றப்படுவோம் என்று வாக்குறுதி அளித்திருக்கிறார். அவர்கள் இப்பொழுது நம்மைக் குற்றப்படுத்துகிறார்கள். ஆனால் இறுதியில் நித்திய காலத்துக்குமாக நாம் அவர்களைக் குற்றப்படுத்துவோம்.பொய்யுரைக்கும் வாய்கள் அடைக்கப்படும் அவர்கள் கூறின பொய்கள் அவற்றினால் தீங்கு அனுபவித்த நல்ல மனிதர்களுக்கு நன்மதிப்புக்கானவையாக மாற்றப்படும்."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}