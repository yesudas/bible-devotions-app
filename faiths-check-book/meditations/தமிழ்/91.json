{
    "uniqueid": "20240331120000_ff179797",
    "date": "2024-03-31",
    "title": "மனஞ் சோராமை",
    "key_verse": "20_3:25-26",
    "memory_verse": {
        "label": "இன்றைய வசனம்",
        "text": "சடிதியான திகிலும் துஷ்டர்களின் பாழ்க்கடிப்பும் வரும்போது நீ அஞ்சவேண்டாம். கர்த்தர் உன் நம்பிக்கையாயிருந்து உன் கால் சிக்கிக்கொள்ளாதபடி காப்பார் (நீதி 3:25-26)."
    },
    "devotion": {
        "label": "தியானம்",
        "text": "கடவுள் சுறு சுறுப்பாக நியாயந்தீர்த்துக்கொண்டிருந்தாலும் அவர் மக்கள் பயப்பட வேண்டியதே இல்லை. ஏனெனில் அவர் தீமை செய்ய வரவில்லை. நீதிமான்களைப் பாதுகாக்கவே வந்திருக்கிறார்.\n\nஅவர்கள் தங்களுக்குள்ள துணிவை வெளிப்படையாகக் காட்ட வேண்டுமென்று விரும்புகிறார். கடவுளின் பிரசன்னத்தை அனுபவித்தவர்களாகிய நாம் மனஞ் சோராமல் சமயத்திற்கேற்ற மன அமைதி உள்ளவர்களாய் இருக்கவேண்டும். ஆண்டவரே தீடீரென்றுதான் வருவார். ஆனபடியால் தீடீரென்று நேரிடும் எதைக் குறித்தும் நாம் திகைக்க வேண்டியதில்லை. எதிர்பாராத தீமைகள் தாக்கும்போது பரபரப்பின்றி இருப்பது தேவனுடைய அன்பினால் நமக்குக் கிடைத்த மதிப்புமிக்க ஈவாகும்.\n\nஆண்டவர் தெரிந்துகொண்டவர்கள் வேறுபாடு கண்டறிகிறவர்களாக இருந்து, தீயவர்களின் அழிவு பிரபஞ்சத்திற்கு ஏற்படக்கூடிய பெரும் இடர் அல்ல என்று அறிந்துகொள்ள விரும்புகிறார். பாவமே தீமையானது. அதற்குக் கிடைக்கும் தண்டனை சமுதாயம் அழுகிவிடாமல் பேணப்பயன்படும் உப்பைப் போன்றது. பாவத்தினால் வரும் நரகத்தைக் குறித்து அதிர்ச்சியடைவதைவிட நரக தண்டனை பெற ஏதுவாயிருக்கும் பாவத்தைக் குறித்தே அதிகம் அதிர்ச்சியடையவேண்டும்.\n\nஅதேபோல ஆண்டவரின் மக்கள் அமைதியான ஆவியை வெளிப்படுத்துகிறவர்களாய் இருக்கவேண்டும். சாத்தானும் அவனுடைய சர்ப்பமாகிய வித்துக்களும் சூழ்ச்சித்திறம் மிக்கவர்களாய் இருக்கிறார்கள். அனால் கடவுளோடு நடப்பவர்கள் அவனுடைய வஞ்சக வலையில் விழமாட்டார்கள். இயேசுவை நம்பகிறவரே, நீர் தைரியமாக முன்னேறிச் செல்லும். ஆண்டவர் உம் உறுதியான நம்பிக்கையாய் இருப்பாராக."
    },
    "author": {
        "label": "ஆசிரியர்",
        "author": "சார்லஸ் ஸ்பர்ஜன்"
    }
}