{
    "uniqueid": "20251021055341_3b76f887",
    "date": "2025-10-21",
    "title": "அடைப்பைப் பிடுங்காதே!",
    "key_verse": "21_10:8",
    "memory_verse": {
        "label": "இன்றைய வசனம்",
        "text": "அடைப்பைப் பிடுங்குகிறவனைப் பாம்பு கடிக்கும். -   (பிரசங்கி 10:8-ம் வசனத்தின் பின்பகுதி)."
    },
    "devotion": {
        "label": "தியானம்",
        "text": "சீன பெரிய மதில் சுவர் (Great wall of China) உலக அதிசயங்களில் ஒன்றாகும். அது 4000 மைல்கள் நீளமுள்ளதாகவும், வட புறத்திலிருந்து வரும் தாக்குதலுக்கு சீனாவை தப்புவிப்பதற்காக கட்டப்பட்ட ஒரு பாதுகாப்பின் சுவராகும். அதைக் கட்டியவர்கள், அந்தச் சுவரை மிகவும் உயரமாக கட்டியதால், அதன் மேல் யாரும் ஏறிவிட முடியாது. மிகவும் தடிப்பமாக இருப்பதால் அதை ஊடுருவ முடியாதபடியும், மிகவும் நீளமாக கட்டியதால், அதை சுற்றி வர முடியாதவாறும் மிகவும் பாதுகாப்பாக அதை மிகுந்த ஞானத்தோடு கட்டி முடித்தார்கள்.\r\n\r\n\r\n\r\nஅப்படி பாதுகாப்பாய் கட்டியிருந்தபோதிலும், அது கட்டி முடித்த 100 வருடங்களில் சீனாவை மூன்று முறை எதிரிகள் படைஎடுத்துவந்து தாக்குதல் நடத்தி உள்ளே நுழைந்தார்கள். ஆனால் யாரும் அந்தச் சுவரை தாண்டவோ, உடைக்கவோ இலலை. பின் எப்படி சாத்தியமாயிற்று? அந்தச் சுவரில் பிரச்சனை இல்லை. ஆனால் அதைக் காவல் காத்த வீரர்களுக்கு படை எடுத்து வந்தவர்கள் லஞ்சம் கொடுத்து, அந்த காவலர்கள் கதவுகளை திறந்து விட்டபடியால் அவர்கள் மிகவும் எளிதாக உள்ளே நுழைந்து ஆக்கிரமித்தார்கள்.\r\n\r\n\r\n\r\nஅந்தச் சுவர் எத்தனை வலிமையாக கட்டப்பட்டிருந்த போதிலும், அதன் பெலன், அதன் கதவை காப்பவர்களின் கைகளிலேயே இருந்தது. நமக்குக்கூட ஆண்டவர் கண்கள், காதுகள், நாவு என்னும் கதவுகளைக கொடுத்துள்ளார். நாம் என்னதான் ஆவிக்குரியவர்களாய் இருந்தாலும், மிகவும் பலமுள்ளவன் என்று நினைத்திருந்தாலும், காணக்கூடாதக் காரியங்களையும், கேட்கக்கூடாத காரியங்களையும், பேசக் கூடாத காரியங்களையும் பார்த்தால், கேட்டால், பேசினால் சத்துரு எப்படியும் உள்ளே நுழைந்து விடுவான். அவனது தந்திரங்களுக்கு நாம் எதிர்த்தது நின்று அவனை ஜெயிக்க வேண்டும்.\r\n\r\n\r\nதேவன் நம் வாழ்வில் கிருபையாக கொடுத்துள்ள வேலியை நாம் எறிந்துப்போட்டுவிடாதபடி, அடைப்பை; பிடுங்கிவிடாதபடி நம் ஒவ்வொருவரின் வாழ்க்கையையும் காத்துக் கொள்வோம்.\r\n"
    },
    "prayer": {
        "label": "ஜெபம்",
        "text": "எங்களை சுற்றி வேலி அடைத்துக் காக்கும் எங்கள் நல்லக் கர்த்தரே உம்மைத் துதிக்கிறோம். நாங்கள் தேவையில்லாத காரியஙகளைச் செய்து நீர் எங்களைச் சுற்றி வைத்திருக்கும் வேலியையும் அடைப்பையும் பிடுங்கி விடாதபடி எங்களைக் காத்துக் கொள்ள உதவிச் செய்யும். சத்துருவுக்கு இடம் கொடாதபடி உம்மைப் பற்றிக்கொண்டு வாழ எங்களுக்கு கிருபைச் செய்யும்.  எங்கள் ஜெபத்தை கேட்டு எங்களுக்கு பதில் கொடுப்பவரே உமக்கே நன்றி. இயேசு கிறிஸ்துவின் நாமத்தில் ஜெபிக்கிறோம் எங்கள் ஜீவனுள்ள நல்ல பிதாவே ஆமென்.\r\n\r\n"
    },
    "author": {
        "label": "ஆசிரியர்",
        "author": "கிளாடிஸ் சுகந்தி ஹாசிலிட்",
        "mobile": "",
        "whatsapp": "919901470809",
        "email": ""
    },
    "song": {
        "label": "பாடல்",
        "text": "நேசரின் இரத்தம் என்மேலே\r\n\r\nநெருங்காது சாத்தான்\r\n\r\nஉலகிலே இருக்கும் அவனைவிட\r\n\r\nஎன் தேவன் பெரியவரே"
    }
}