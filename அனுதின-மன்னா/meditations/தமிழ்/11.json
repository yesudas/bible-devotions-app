{
    "uniqueid": "20251021070412_43129c1c",
    "date": "2025-10-21",
    "title": "பள்ளத்தாக்கின் அனுபவம்",
    "key_verse": "5_8:7",
    "memory_verse": {
        "label": "இன்றைய வசனம்",
        "text": "உன் தேவனாகிய கர்த்தர் உன்னை நல்ல தேசத்திலே பிரவேசிக்கப்பண்ணுகிறார்; அது பள்ளத்தாக்குகளிலும் மலைகளிலுமிருந்து புறப்படுகிற ஆறுகளும் ஊற்றுகளும் ஏரிகளுமுள்ள தேசம். - (உபாகமம் 8:7)."
    },
    "devotion": {
        "label": "தியானம்",
        "text": "ஒரு கிறிஸ்தவ சகோதரன் கர்த்தரை ஏற்றுக் கொண்டு, அவரோடு ஐக்கியப்பட்டு வாழ்ந்து வந்தார். அவருடைய கிறிஸ்தவ வாழ்வு அவருக்கு இனிமையாக இருந்தது. கர்த்தருக்கு பிரியமானவற்றை அவர் தவறாமல் செய்து, கிறிஸ்துவோடு உள்ள ஐக்கியத்தில் களிகூர்ந்து வந்தார்.\r\n\r\n\r\n\r\nதிடீரென்று அவருடைய வாழ்வில் புயல் வீச துவங்கியது. எல்லாமே நன்றாகத்தானே இருக்கிறது என்று நினைத்த நேரத்தில் திடீரென்று வந்த துன்பத்தினால் சோர்ந்து போன அவர், ஏன் என் வாழ்வில் இந்த காரியம் ஏற்பட்டது என்று கலங்க ஆரம்பித்தார்.\r\n\r\n\r\n\r\nநான் கர்த்தரோடு உள்ள உறவில் ஐக்கியப்பட்டு இருந்தேனே, கர்த்தரை நான் நேசித்தேனே ஏன் இந்த காரியம் ஏற்பட்டது என்று குழம்பி போனார். வாழ்வு கசப்பாக மாற ஆரம்பித்தது.\r\n\r\n\r\n\r\nஒரு நாள் கர்த்தருடைய சமுகத்தில் அமர்ந்து, என்ன காரியம் என்று சிந்திக்க ஆரம்பித்தார். அப்பொழுது கர்த்தர் அவரோடு பேச ஆரம்பித்தார். “அழுகையின் பள்ளத்தாக்கை உருவ நடந்து அதை நீரூற்றாக்கிக் கொள்ளுகிறார்கள்” (சங்கீதம் 84:6). ஆம், என்னோடு நீ நடக்கும்போது, மலைகளை போன்ற உயர்ந்த அனுபவங்களும், பள்ளத்தாக்குகளை போன்ற தாழ்நத அனுபவங்களும் உனக்கு ஏற்படும். மலைகளை போன்ற அனுபவம் ஏற்பட்டவுடன், இதுதான் கிறிஸ்தவ வாழ்வு என்று எண்ணி அதிலேயே நின்று விடாதே, பள்ளத்தாக்கின் அனுபவங்களும் உண்டு.\r\n\r\n\r\n\r\nஆனால் இப்படிப்பட்ட இரண்டு அனுபவங்களிலும் நான் உன்னோடு கூட இருக்கிறேன்  என்பதை மறந்து விடாதே. நான் சாரோனின் ரோஜாவும், பள்ளத்தாக்குகளின் லீலிபுஷ்பமுமாயிருக்கிறேன் (உன்னதப்பாட்டு 2:1). மலைகளில் சாரோனின் ரோஜாவாக இருக்கும் நான், பள்ளத்தாக்கின் அனுபவத்தில் லீலி புஷ்பமாய் உனக்கு இருந்து, உனக்கு துணை இருப்பேன்” என்றார். அல்லேலூயா!\r\n\r\n\r\n\r\nபிரியமானவர்களே, கர்த்தர் நமக்கு சுகமான வாழ்க்கையை மாத்திரம் அனுமதிக்கவில்லை. அபிஷேகத்தில் நிறைந்து,உன்னத அனுபவங்களை நாம் பெற்று கொள்ளும் அதே நேரத்தில், பள்ளத்தாக்கை போன்ற தாழ்ந்த அனுபவங்களும் நமக்கு உண்டு என்பதை நாம் மறந்து போக வேண்டாம். “உலகத்தில் உங்களுக்கு உபத்திரவம் உண்டு, ஆனாலும் திடன்கொள்ளுங்கள், நான் உலகத்தை ஜெயித்தேன். என்றார்” (யோவான் 16:33) என்றுதானே இயேசுகிறிஸ்து கூறினார்.\r\n\r\n\r\n\r\nஉன் தேவனாகிய கர்த்தர் உன்னை நல்ல தேசத்திலே பிரவேசிக்கப்பண்ணுகிறார்; அது பள்ளத்தாக்குகளிலும் மலைகளிலுமிருந்து புறப்படுகிற ஆறுகளும் ஊற்றுகளும் ஏரிகளுமுள்ள தேசம். என்ற வார்த்தைகளின்படிநாம் இருக்கிற இடத்தில், வாழுகின்ற தேசங்களில், பள்ளத்தாக்கின் அனுபவங்களும்,மலைகளில் அனுபவங்களும் நமக்கு நேரிடலாம்,ஆனால் ஒவ்வொரு அனுபவத்தின் மூலமாக,ஆறுகள் எப்படி தொடர்ந்து ஓடிவருவதைப் போல, கர்த்தருடைய ஆசீர்வாதங்கள் நமக்கு தொடர்ந்து வருவதையும், ஊற்றுகள் எப்படி ஒரு நீர் ஊற்று தோன்றுவதை குறிப்பதுப்போல, கிறிஸ்துவின் ஆசீர்வாதத்தின் துவக்கதை குறிப்பதாகவும், ஏரிகள் எப்படி தண்ணீரை சேர்த்து வைத்திருப்பதுப் போல,அந்த ஆசீர்வாதங்கள்; நம் குடும்பத்தில் சேர்த்து வைப்பதையும் குறிப்பதாக உள்ளன.\r\n\r\n\r\n\r\nபள்ளத்தாக்கின் அனுபவத்தில் செல்லும்போது, கலங்க வேண்டாம். நம்மை கரம்பிடித்து நடத்தி செல்லும் கர்த்தர் உண்டு. அவர் தண்ணீரால் நிரம்பி இருந்து ஆசீர்வதிக்கப்பட்ட தேசத்தை போல நம் வாழ்க்கையையும் அப்படியே மாற்றுவார். அவரையே பற்றி கொள்வோம். நம் தேவன் மலைகளில் மட்டுமல்ல, பள்ளத்தாக்கின் தேவனுமாயிருக்கிறார். ஆமென் அல்லேலூயா!\r\n"
    },
    "prayer": {
        "label": "ஜெபம்",
        "text": "எங்கள் அன்பின் பரலோக தகப்பனே,மலைகளை போன்ற உயர்ந்த உன்னத அனுபவங்கள வரும்போது களிகூருகிற நாங்கள், பள்ளத்தாக்கின் அனுபவங்கள் வரும்போது சோர்ந்து போய் விடாதபடி,அவைகளை தைரியமாய் சந்திக்க கிருபை செய்யும். எந்த நிலையில் நாங்கள் இருந்தாலும் எங்களை கைவிடாத தேவன் உண்டு என்பதை மறந்து போகாதபடி காத்து கொள்ளும். எங்கள் ஜெபத்தை கேட்டு எங்களுக்கு பதில் கொடுப்பவரே உமக்கே நன்றி. இயேசு கிறிஸ்துவின் நாமத்தில் ஜெபிக்கிறோம் எங்கள் ஜீவனுள்ள நல்ல பிதாவே ஆமென்.\r\n"
    },
    "author": {
        "label": "ஆசிரியர்",
        "author": "கிளாடிஸ் சுகந்தி ஹாசிலிட்",
        "mobile": "",
        "whatsapp": "919901470809",
        "email": ""
    },
    "song": {
        "label": "பாடல்",
        "text": "கன்மலையை பிளந்து வனாந்தரத்திலே\r\n\r\nகர்த்தாவே உம் ஜனங்களின் தாகம் தீர்த்தீரே\r\n\r\nபள்ளத்தாக்கிலும் மலைகளிலும்\r\n\r\nதண்ணீர் பாயும் தேசத்தை நீர் வாக்களித்தீரே\r\n\r\n\r\n\r\nஊற்றுத்தண்ணீரே எந்தன் தேவ ஆவியே\r\n\r\nஜீவ நதியே என்னில் பொங்கி பொங்கி வா\r\n"
    }
}